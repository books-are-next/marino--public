---
title: Zrcadlo
contentType: prose
---

<section>

_Pokaždé když, krystale čirý,  
bloudím, abych se na to živé Slunce díval,  
které se v tobě zrcadlívá,  
tvým světlům zírám vstříc,  
ach, a nic nevidím, nežli svou vlastní líc!  
Zrcadlo klamné, nevděčné vždy všem,  
když lichocení je ti údělem,  
tvář rozmile rozesmátou, líbeznou v své povaze,  
nemělo bys zachovávat v tak smutném obraze!_

</section>
