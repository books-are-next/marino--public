---
title: ''
contentType: prose
---

Básníčkovi

>      Básníku o vaši váženou osobičku  
> každý den nějaký urputný souboj vzniká:  
> že prý jste ředkvička, tak o vás někdo říká,  
> ten vás má za dítě, jiný zas za opičku.  
>      Jiní, že když jednou v kuchyni Foibos stál,  
> prý jste mu při jednom kýchnutí vyšel ven  
> z mozku a dnes prý z vás model byl učiněn  
> esíček ke skřipkám, snad aby lépe hrál.  
>      Tak mnozí dovedou štědře vás vychválit,  
> prý byste mohl největšího zvonu  
> Parnasu směle zvučným srdcem být.  
>      Já, jenž však po čichu znám vás, i z vašich tónů,  
> myslím, že bylo by lépe vás přivěsit  
> oslíku z Parnasu za zvonek u ohonu.
