---
title: Bída života
contentType: prose
---

     _Otevře člověk ubožák, sotva se zrodí v tu chvíli  
v tomto pozemském životě, tak plném utrpení,  
dřív než na Slunce oči k pláči a ihned po zrození  
pevně ho obemkne povijan, kterým ho uvěznili.  
Chlapeček potom už nespásá mléko a dny svoje vodí  
pod tvrdým bičem vpřed dát a dál, jak plynou léta;  
ve věku pevnějším, klidnějším, kdy plná vesna mu zkvétá,  
mře mezi Štěstím a Amorem a pak se poznovu rodí.  
     Kolik jen snese prosebník se smutkem svým  
námah a smrtí, než zestárlý svůj bok  
ohnutý, znavený opře si o dřevo chabé jak dým?  
     Ostatky jen úzký kámen zavře za nemnohý rok  
rychle a navždy, že vzdychaje potichu dím:  
— Od kolébky k hrobu jen krátký je krok! —_
