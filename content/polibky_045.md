---
title: Murtola literát
contentType: prose
---

     _Tahleta bestie začarovaná, sloní  
před luzou doktorský biret si nasazuje,  
Agamemnóna ctí, Aenea přežvykuje  
a tak se vzděláním a učeností honí.  
     Na neduh ten správná kapička medicíny,  
ač nafoukanost by nafoukla ještě více,  
by byla galej či oprátka šibenice,  
vždyť chlap se hodí tak na poklop od latrýny.  
     Přec bych mu odpustil i tenhle hřích a rád;  
ale když plete se a mocně mele pantem  
mezi spisovatele, chtě literáta hrát,  
     prazatracený vztek probudí nutkání  
přes hlavu praštit ho komentovaným Dantem  
s ilustracemi, starého vydání._
