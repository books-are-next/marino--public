---
title: ''
contentType: prose
---

Slova

>      Živými záblesky smíchu z nebes ráje,  
> které kalným živlům ve zlém rozkacení  
> při vzpourách a svárech vrací uklidnění,  
> radostnými ústy, tváří, v níž jas hraje,  
>      rubínovým rtem, co ve dví dělený je,  
> jenž svítivé perly každou chvíli zjeví,  
> sladkým jazykem a medovými slovy,  
> v kterých ozývá se rajská harmonie,  
>      bystrou vtipností, jež jiným odepřena,  
> čistým vzruchem citů, v němž žár cudně žhne,  
> jasným hlasem, jejž dá chvíle uvolněná  
>      zlomenými vzdechy, duchem lásky své,  
> Lilia rozpráví. Slyš, duše zkormoucená!  
> Ach, jak šťastná ztráta, srdce ztracené!
