---
title: Pozvání do stínu
contentType: prose
---

<section>

_Teď, kdy vzduch i zem žhnou a planou bleskem  
a euros i vánek sotva dýší  
a, soupeř nebes, kam jen vzhlédnu v tiši,  
pod šípy slunce, moře, blýská leskem;  
     zde, kde dub vysoký nad pláží zelená se,  
náruč v prostorné pláně otvíraje,  
do safírů, ze hřívy, jež mu vlaje,  
v smaragdy, široko bloudící zadívá se;  
     zde, zde zas najdeš klid, Lillo, kde obepíná  
písčinu svěží — břeh zeleně je pln —  
po celý dlouhý čas větvoví scéna stinná.  
     Se mnou se potěšíš, jen z vod a bílých dun  
uvidíš laškovat, kde břeh se k výši vzpíná,  
rybu s ptákem a stín se stříbrem vln._

</section>
