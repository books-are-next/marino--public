---
title: Na ňadra své paní
contentType: prose
---

<section>

_Ach, prs a prs, jak krásná stezka strání  
jde po ňadrech, z nichž Amor saje hbitě.  
Mé divé srdce, jakou plachou laní  
jsi skryto tam, když oči uloví tě?  
     Proti žáru, jenž krok co krok tě taví,  
sníh nedotčený štítem stane se ti,  
sníh, který každou chvíli plamen žhavý  
dvou Sluncí zasáhne, bez síly rozpouštěti.  
     Jdi jenom, jdi, však tajnou stezkou, dále,  
neriskuj tak, byť kročej tvůj byl smělý,  
že musíš dát poslední metě vale.  
     Sklízej a mlč jen, šťastný pěstiteli,  
v té božské brázdě (bez závoje ale)  
ze sémě touhy žeň polibků vřelých!_

</section>
