---
title: Noční klid
contentType: poetry
---

<section>

Pozoruj moře, Dratone, teď, kdy v každém snad  
břehu jeho vítr mlčí, dřímá vlna spíc,  
Noc na nebi tisíce hvězd, tisíce a víc,  
rozvíjí bohatý, temný, azurový šat.  
     Směřuje zas bez mráčku v nahosti všech svých vnad,  
v pohyblivém živlu plujíc, v čiré hladině,  
jedno stříbro s druhým v ryzí lesklé slitině,  
mezi hravé nymfy nebe Luna tancovat.  
     Hleď, jak jdou po těch i oněch březích v tichý čas  
žertujíce s jiskrami, v nichž jas byl rozpoután,  
hvězdy v ryby proměněné, ryby v hvězdy zas.  
     Tak čisté těkavé dno k nám zírá dokořán,  
že mezi tolika světly blýská výše jas:  
— Zde je v nebe krystalové změněn oceán.

</section>
