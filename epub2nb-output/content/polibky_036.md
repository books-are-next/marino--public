---
title: Sen
contentType: prose
---

<section>

_Na stinnou noc přichází zas má paní  
taková, jak ji formuji v svém snění,  
a hrubým slohem dát chci zpodobení,  
jak neznám ji, tak plná slitování.  
     — Dej uzdu pláči, mír v své srdce přijmi,  
můj věrný, věř, čas míru nepomine —  
s úsměvem říká: zatímco řeč plyne,  
tu živou růži rtů svých nabízí mi.  
     V ten mžik ji líbám, líbá mě a saje.  
Nešťastníku! v polibku echa není  
a slast i spánek prchá, unikaje,  
     Proradná lásko, v tomhle utrpení,  
jak čekat mám, že ta snad slitovná je,  
co bere mi i lhaná potěšení?_

</section>
