---
title: Neopětované polibky
contentType: prose
---

<section>

_Fyllido, líbat zveš a k políbení dáváš  
mým ústům dychtivým vonící ústa milá,  
a ty, jež láska má se rtů mi vystřelila,  
polibky sladké, ráda přijímáváš.  
     Zlíbaná však nelíbáš, odpíráš mi  
to sladké, čím se vzbudí srdce chvění  
a zasněžená bouří políbení,  
za tolik polibků ni jeden nedáváš mi.  
     Nebojíš se snad, hořká že by byla  
má ústa? Nuže, zanech podezření;  
od tvých být sladká už se naučila.  
     A nechceš-li mi dát své políbení,  
ty líbatelko skoupá, krutá milá,  
vrať mi ta má, vždyť po tvých mi nic není!_

</section>
