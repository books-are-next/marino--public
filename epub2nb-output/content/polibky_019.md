---
title: Na ústa své paní
contentType: prose
---

     _Ve sněhu tváře, z něhož bílá jásá,  
pod dvě Slunce a pod dvě růže skryla,  
co nevím, zdali příroda či krása  
z orientálních nachů vytvořila;  
     andělských slastí láskyplná slova,  
vonící brány, jež smích božský tají,  
rty, kam vždy nebe všecky vděky schová,  
co Gráciím, Amorům lásku dají;  
     tolik nadýchá v čase květů v dáli  
čistých dechů, vánků, v nichž život zpívá,  
šťastný kraj vůní, který záře halí,  
     co sladkostí živoucích v sobě skrývá,  
co líbezností ve mě šíří malý  
váš pouhý vzdech: Co polibkům pak zbývá?_
