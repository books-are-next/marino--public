---
title: Lásky ryb
contentType: prose
---

<section>

_Dnes tam, kde pravý bok Ischie hryže  
Tyrrhénské moře, když příboj se perlí,  
hle, mušli a mušli a škebli a škebli  
jsem viděl se líbat a blíž spět a blíže.  
     A užovku moře, co troufá si zblízka  
až k rozcestí přijít, kam slunce had bílý  
ji k jasnému kotouči zve ze vší síly  
a k lásce ji vábí a syčí a píská.  
     A zřel jsem i lásku, jíž kambala ladná  
s oky a plášti žhne, když míří hladinou  
od sluje ke sluji k lačných samců sboru.  
     Nikdy jsem nezřel však, má Lillo chladná,  
žes ke mně milá, a když už ne zlomenou,  
alespoň míň tvrdou tvého srdce horu._

</section>
