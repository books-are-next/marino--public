---
title: Murtolův portrét
contentType: prose
---

<section>

_Viděl jsem na pěkném obrázku, v rámu byl,  
tvůj portrét, jak visel na stěně na hřebíku,  
když majstr, který ho zesvinil po svém zvyku,  
jako pro výstavu si ho tu připevnil.  
     Murtolo, tenhle hřích musím ti vyjevit:  
ze vší tvé slávy se těším a veselím,  
tuhle ctižádostičku, tu však ti nechválím,  
nechat se na trhu na pranýř postavit.  
     Krom toho, že v tomhle díle je plno klamu:  
lépe bys mohl přec vyhrát svou partii,  
mít rohy na hlavě, než hlavu v rozích rámu.  
     A teď, když viděl jsem věšet tu kopii,  
chtěl bych jen přeblažen a v srdci radost samu,  
vidět i předlohu, jak pěkně věší ji._

</section>
