---
title: ''
contentType: prose
---

Na útěku z Neapole

(1600)

>      Pryč od otcovských střech, od břehů otčiny,  
> leč nohou chvějící, za zády v dál se stápí,  
> běda mi, očima, jež přehořký pláč můj skrápí,  
> přece k vám mířím zpět, mé věrné výšiny.  
>      Pro tvá, když nebe chce, vražedná polaskání,  
> Siréno proradná, v srdci víc místa není  
> a drahé méně, leč jistější uhoštění  
> v cizině hledám, kde najdu si kout, jenž chrání.  
>      Proč, běda, jít mám do daleke země,  
> když, běženec, tam, kde mi srdce puká,  
> neprchnu před sebou a zloba dostihne mne?  
>      A jestli líc a přelíbezná ruka  
> kamkoli jdu, mučí a sleduje mne,  
> marná, zlá lásko, útěku jsou muka!
