---
title: ''
contentType: prose
---

Žena před zrcadlem

>      Lásko, já pravdu neřekl, když tolikráte  
> jsem říci neváhal, že milující není,  
> že její srdce, démant k nedotčení,  
> neproklál šíp tvůj ani jedenkráte.  
>      Tady, pro mne tím hůř, se nyní zamiluje  
> do sebe samé, hle, tu před zrcadlem jasným  
> mým sokem stane se a vzhled svůj divukrásný,  
> co já jen zbožňuji, teď sama obdivuje.  
>      Krutá a pyšná ženo, jíž je k zmaru  
> ve svůdci, jenž se hladce vlichocuje,  
> zálibu hledat v svém smrtelném tvaru,  
>      věz, že ta krása, co tě přitahuje,  
> ne míň než sklo, je z marných, křehkých darů  
> a jako stín se v světle rozptyluje.
