---
title: Noční příhoda
contentType: prose
---

     _Skřípavý východ jsem otevřel a štěkající z prahu  
divoký hlídač vyběhl a pokousal mi nohu.  
Bděly služky a hlídaly, když luna na oblohu  
vyšla, jasná jak nikdy dřív, nastoupit noční dráhu.  
     Má Lilia v bílém přehozu, v tvář jsem jí neviděl,  
paže mi zlehka na šíji mlčící položila;  
rodina však, zle ječící, tam náhle přikvačila  
a já jsem zmrzl na rampouch a jako list se chvěl.  
     Neumím říci, zda tím jasem jen,  
co v dvou Sluncích svých světel shromáždila,  
byl jejich zrak k slepotě oslněn.  
     Přikryl mě Amor křídly, či to byla  
mlha vzdechů, jíž byl jsem obestřen,  
tak hustá, že mě očím druhých skryla?_
