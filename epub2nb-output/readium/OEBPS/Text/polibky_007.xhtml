<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-4" xml:lang="cs-CZ">
		<div class="Z-kladn--textový-r-meček">
			<p id="_idParaDest-3" class="MLP_uroven2_basne">Píseň polibků</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Polibky, šťastní druhové,<br/>pookřáni ze všech mých zel,<br/>jaký nektar dáváte srdci píti;<br/>vy rosou čerství duchové,<br/>smysly lásky, jíž život zněl,<br/>co v&#160;krátký okruh svíráte mé žití;<br/>ve vás chci okusiti<br/>sladkost, jež nejhlubší je,<br/>tolikráte, že s&#160;hlasy pokornými,<br/>nářky přerušenými,<br/>svým necudňoučkým ždáním,<br/>chaboučkým zasténáním,<br/>hle, rubín k&#160;rubínu, Amor sblíží dvě šíje<br/>a&#160;duši nejednu v&#160;jediných ústech skryje.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Ta pusa zpíjející,<br/>ta Amorova válečnice,<br/>jíž barví nach a&#160;gemy jsou jí zbraní,<br/>vzývá mě, sladkost mámící,<br/>odmítalka i&#160;lichotnice,<br/>milenka a&#160;hned nepřítelka za ní.<br/>Jdou žertem k&#160;bojování<br/>jazyky láskou jaté.<br/>Polibky polnice jsou, polibky útočení,<br/>polibky odražení;<br/>ty rty, jež tisknou maní,<br/>jsou kolbiště i&#160;klání,<br/>laskání hanby i&#160;ranky úst z&#160;vášně vzňaté,<br/>které čím hlubší jsou, tím raději je máte.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Válko drahá, v&#160;níž vládne klid,<br/>v&#160;níž sladkostí je hněvu vpád,<br/>mrzutost láskou, v&#160;půtkách mír je skrytý,<br/>kde ocení se vězněm být,<br/>kde neučí se umírat<br/>a&#160;porážkou jak vítězstvím jsem zpitý!<br/>Ten korál, dravě hbitý,<br/>jenž přeje mi i&#160;trestá,<br/>ten zub, který mě zraňuje co chvíli<br/>a&#160;uzdravit mě pílí,<br/>polibek, co mi krátí<br/>život a&#160;zas jej vrátí;<br/>v mém umírání tu je nová žití cesta,<br/>abych byl zraněn víc, zraňuji, zkoušku přestáv.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Teď vlahý, lehký větříček,<br/>teď důraz, úsměv na lících,<br/>uzdu kladou polibku nevtisklému.<br/>Často jediný polibek<br/>pije vzdech, slova, pláč i&#160;smích;<br/>polibek často zdvojí se a&#160;svému<br/>dvojníku vzdát se je mu.<br/>Nenapase<br/>se ten, kdo žízeň má, když chtivost neutají:<br/>koušu, koušu a&#160;saji,<br/>ten prchá, ten se vrací,<br/>ten zmírá, ten se ztrácí;<br/>ze smrti onoho tento teď dobře má se<br/>a&#160;dřív, než zemře ten, onen se zrodí zase.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Suchý je srdce opora,<br/>měkký je sladší, prudce zpíjí,<br/>méně sladký šepotá, unikaje.<br/>Ten však, co tiskne Amora,<br/>vlhký a&#160;těžký ambrózií,<br/>ten přelétavé dechy lačně saje.<br/>Neblahý! Odpíraje<br/>mi klec, ten stravuje mě<br/>v&#160;činu tak šlechetném, že zve i&#160;odmršťuje,<br/>prosí i&#160;odporuje.<br/>Milá i&#160;milující,<br/>líbaná, líbající<br/>zná srdce dát i&#160;brát, když políbí mě jemně<br/>a&#160;život se srdcem loupí i&#160;věnuje mně.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Zírám a&#160;planu, zjasniv zrak,<br/>líbám, těším se, líbám znova<br/>a&#160;zíraje rozplývám znenadála.<br/>Amor žertuje, blouzní tak,<br/>že opilý se vzdávám slova.<br/>Proto ona, jež v&#160;náruči mě jala,<br/>nestoudně studu dbalá,<br/>líbá mi oči a&#160;dvě vřelá<br/>slovíčka zlomí v&#160;perlách pravých:<br/>— Srdce mé&#160;— praví,<br/>líbajíc bez zardění,<br/>polibek, políbení,<br/>vzbouzí mě k&#160;slasti, sama rozechvělá,<br/>co duše svazuje a&#160;roubuje je v&#160;těla.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Rozkoší sklána v&#160;chvíli tu<br/>odchází v&#160;tichém vzdechnutí<br/>duše na pouť a&#160;asyl z&#160;mysli ztrácí;<br/>však ve vzrušeném soucitu<br/>ji potká a&#160;stát přinutí<br/>duše družka, která ji zpátky vrací,<br/>a&#160;na ni, jež se kácí,<br/>v&#160;malátné touhy vzplání<br/>z&#160;rubínového kotlíku pak lije<br/>slast, že&#160;— byť sotva žije&#160;—<br/>v&#160;tom vzácném potěšení,<br/>kterému rovna není,<br/>líbajíc druhou, jež láká ke zlíbání,<br/>posléze umírá a&#160;žije v&#160;umírání.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Bláhový jazyku, proboha, zmlkni již,<br/>raději sladká ústa slyš,<br/>která tě žádají: Mlč, těš se v&#160;tichém snění!<br/>a&#160;zdvojí polibek ke tvému umlčení.</p>
		</div>
</body>
</html>