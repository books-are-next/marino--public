<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-48</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-48" xml:lang="cs-CZ">
		<div class="Z-kladn--textový-r-meček">
			<p id="_idParaDest-47" class="MLP_uroven2_basne">Slavičí zpěv</p>
			<p class="MLP_verse_-0-12- ParaOverride-9">&#160;&#160;&#160;&#160;&#160;Nad každého však ptáčka líbezného a&#160;něžného,<br/>co víc rozpíná, půvabný, let a&#160;zpěvy,<br/>rozlévá svého ducha trémolového a&#160;jemného<br/>siréna hájů, slavík, když v&#160;korunách se zjeví;<br/>a&#160;ladí na tento způsob kadence slohu vzácného,<br/>že mistrem sboru ptačího se jeví.<br/>V&#160;tisíce způsobů rozlišuje své pění<br/>a&#160;jazyk jediný v&#160;tisíc jazyků mění.</p>
			<p class="MLP_verse_-0-12- ParaOverride-11">&#160;&#160;&#160;&#160;&#160;Slyšet našeho hudebníka, ó jaké kouzlo, jaký div,<br/>jenž slyší se, však stěží rozeznává,<br/>jak teď hlas zlomí, teď nasadí zas jako dřív,<br/>zadrží, ohne, plně znít mu dává,<br/>teď hluboce jím hlučí, teď zjemní napodiv,<br/>teď sladkých trylků řetěz z&#160;něho stkává<br/>a&#160;vždy, nechť spojí jej, či nechť jej rozpojuje,<br/>touž melodií ho váže i&#160;rozvazuje.</p>
			<p class="MLP_verse_-0-12- ParaOverride-11">&#160;&#160;&#160;&#160;&#160;Ach, jaké líbezné a&#160;jak citlivé rýmy<br/>rozpustiloučký zpěvák v&#160;diktandu komponuje!<br/>Napřed plačtivě nářek svůj vyjádří jimi<br/>a&#160;potom do vzdechů písničku zalamuje.<br/>V&#160;tolika změnách hned mdle, hned trylky oslnivými<br/>mění sloh, pauzy zbrzďuje a&#160;fugy urychluje,<br/>v&#160;němž pospolu se sluchu otevírá<br/>citera, flétna, loutna, varhany a&#160;lyra.</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;Z&#160;hrdla sladkého a&#160;lichotného tak činí<br/>co chvíli nádherně dlouhé členité škály:<br/>Odtud ta harmonie, již vánek zjemňuje nyní,<br/>jež vlníc se po stupních dech v&#160;parách k&#160;výšinám valí.<br/>A&#160;pak co se poněkud zdrží a&#160;v&#160;pevné noty se vklíní,<br/>střemhlavě konečně padá jak balvan skály.<br/>Zvyšuje na plné hrdlo a&#160;výbuch zazní v&#160;tu chvilku,<br/>formuje dvojitý kontrapunkt rozmarných trylků.</p>
			<p class="MLP_verse_-0-12- ParaOverride-12">&#160;&#160;&#160;&#160;&#160;Zdá se, že má uvnitř hrdla a&#160;v&#160;každé žilce byť malé<br/>splašené kolo nebo vír rotující.<br/>Vypadá jako jazyk, který se obrací a&#160;vibruje stále,<br/>meč důvtipného šermíře, v&#160;turnaji blýskající.<br/>Ohýbá se a&#160;řasí nebo se zvedá, v&#160;rovnováze drží se ale,<br/>v&#160;poklidných rytmech, hlas harmonicky znící.<br/>Duch, řekneš, nebes, jenž v&#160;tolika stupnicích zmámen,<br/>zfigurován a&#160;vnořen rozváže zpěv v&#160;čilý pramen.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Kdo uvěří, že může v&#160;sebe přijmout tolik sil<br/>dušička tak malá, tak mnohou míru?<br/>A&#160;mezi žilami uvnitř kostí že si skryl<br/>tolik sladkostí atom, zvučící ve všehomíru.<br/>Vždyť co je jiného než lehký vánek, který zakroužil,<br/>hlas křídlatý, zvuk letící v&#160;šírošíru?<br/>A&#160;oděné křídly živoucí vydechnutí,<br/>peříčko zpěvné, zpěv nesený na peruti.</p>
			<p class="MLP_verse_-0-12- ParaOverride-9">&#160;&#160;&#160;&#160;&#160;Merkur v&#160;tu chvíli, jenž s&#160;ušima nehybnýma<br/>zřel Adonise naslouchat tak překrásnému zpěvu,<br/>— ach, co myslíš, že řekl, obrácen k&#160;němu zpříma<br/>o&#160;božskosti tohoto ptačího zjevu?<br/>Řekl bys, že kdy takovou zdatnost v&#160;jedno jímá<br/>v&#160;tak malé podstatě duch při záchvěvu?<br/>Duch, který, složený z&#160;harmonie,<br/>v&#160;tak útlých útrobách ukrytý volně žije?</p>
			<p class="MLP_verse_-0-12- ParaOverride-10">Závratný um, jejž každé krásné dílo si žádá<br/>— to popřít tu nelze&#160;— příroda ukazuje.<br/>Tak mnohý malíř, který talent a&#160;studium zvládá,<br/>mnohem spíše v&#160;malé než ve velké formě se rozpracuje<br/>a&#160;občas v&#160;dílech nejmenších vynakládá<br/>větší píli i&#160;péče a&#160;času víc obětuje.<br/>Leč toto vybočení nad meze obvyklé<br/>sahá a&#160;div divů nad každým divem je.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;A&#160;toho zpěvu, jenž vpravdě zázračný je,<br/>týká se příběh vyprávění mého,<br/>případ pamětihodný, kdy oko slzy lije,<br/>že něhou skála zemdlela by z&#160;něho.<br/>Strunami průchod dával, zvuk loudil, který nyje,<br/>milenec v&#160;samotě, sirý rab hoře svého.<br/>Mlčely lesy a&#160;šlář nocí stkaný<br/>zaplnil nebe cele na vše strany.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Zatímco lásky hořkavou žíravinu<br/>sladil zvukem, jenž spánek měl ve střehu stále,<br/>zamilovaný mladík, který k&#160;háje klínu<br/>utekl se, chtěje městu dát vale,<br/>slyšel z&#160;hnízda, z&#160;těch haluzí a&#160;stínů<br/>lkavého ptáka bít křídly v&#160;svém žale<br/>blížit se, ston a&#160;v&#160;srdci touhy plam<br/>a&#160;šeptat zvuk, jejž slyšel jen on sám.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Nešťastný ptáček, který na sněti buku<br/>se probudil den volat zpět svým hlasem<br/>a&#160;přesladce teď ve své řeči zvuku<br/>žadonil Zoru, aby zas vrátila se,<br/>přerušit v&#160;lese pustých dřev a&#160;suků<br/>tajná mlčení, slyšel teď v&#160;jitřním čase<br/>zraňovat vánky dechu úzkostného<br/>Amora, nářky srdce zraněného.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Uchvácen tedy a&#160;vydrážděn zároveň v&#160;tónu,<br/>jenž se zdál volat a&#160;lákat blíže,<br/>z&#160;vrcholků nejvyšších stromů<br/>sestoupí k&#160;nižším větvím níže a&#160;níže.<br/>A&#160;nasadiv znovu nejvyšší kadence k&#160;tomu,<br/>prahne ho překonat, žárlivá touha ho hryže,<br/>blíž a&#160;blíž přilétá, nedbaje na únavu<br/>a&#160;nakonec přijde se posadit na jeho hlavu.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Onen, jenž do vláken harmonických bije,<br/>cítí, ač nenechá díla, lehkou váhu,<br/>naopak postup bolestných not a&#160;melodie<br/>silněji opakovat projevil jasnou snahu.<br/>A&#160;ubohý slavík, jak nejvíce může napodobí je,<br/>zaměřen k&#160;tomu, imitovat styl i&#160;jeho dráhu.<br/>Onen zpívá a&#160;ve zpěvu sténá pln žalu a&#160;bolu<br/>a&#160;tento jeho zpěv i&#160;jeho nářek provází spolu.</p>
			<p class="MLP_verse_-0-12- ParaOverride-3">&#160;&#160;&#160;&#160;&#160;Tu prvý na nástroji žalného lkání<br/>si zdvojoval svých bolestných veršů žal,<br/>a&#160;druhý mu odpovídal na celé naříkání,<br/>jako by i&#160;on pln žalosti tu lkal,<br/>tak střídajíce se s&#160;překrásnou harmonií ve zpívání,<br/>všechna nebeská tělesa zvábili k&#160;sobě a&#160;zrak jim plál<br/>a&#160;lákali na lože, loudavé, v&#160;zamlknutí<br/>hodiny noční, slastiplné, k&#160;spočinutí.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Z&#160;počátku mladík podcenil líbezné klání<br/>a&#160;chtěl si s&#160;ptáčkem jen hrát na střetnutí v&#160;boji.<br/>Lehce nehtem vzal pár sladkých tónů jen maní<br/>a&#160;pak se zdržel, zastavil, vteřinu stojí.<br/>Čeká, až pasáž k&#160;tečce dospěje znenadání,<br/>ten druhý a&#160;ducha slabého zesílí a&#160;zbrojí<br/>a, přírody div, jenž nezná únavu, nyní<br/>co rukou dělá on, zobákem svým hned činí.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Téměř rozhořčen hudebník pronikavý<br/>k&#160;náročnému zápolení řevnivě souhlas dává,<br/>a&#160;aby tvor tak nepatrný beze vší slávy<br/>nezvítězil, když se výkon porovnává,<br/>hned na loutně jako hráč skvělý a&#160;vybíravý<br/>ten nejnesnadnější tón mistrně vyhmatává<br/>a&#160;jazýček švitořivý tvora, jenž poletuje,<br/>se pevně drží melodie, směle mu sekunduje.</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;Začervená se mistr a&#160;hanba ho sklátí,<br/>že má být poražen věcí, jež třese se bázní,<br/>otočí kolíčky, napne struny, jme se sestupovati<br/>až k&#160;růži pasáží, v&#160;níž um jeho plně zazní.<br/>Duelant neustupuje, naopak ale mu vrátí<br/>každou figuru mistrněji, prostý všech strázní.<br/>A&#160;jak ten druhý hned klesá a&#160;hned zas stoupá a&#160;roste,<br/>bludiště hlasu zavijí a&#160;mísí po sté.</p>
			<p class="MLP_verse_-0-12- ParaOverride-11">&#160;&#160;&#160;&#160;&#160;Onen údivem ochromen, zledověl nyní<br/>a&#160;řekl rozhněván: „Snes jsem tě již hodnou chvíli.<br/>Buď ty dokážeš to, co já sám činím,<br/>nebo ti ustoupím a&#160;dřevo roztříštím na malé díly.“<br/>Duté náčiní nato v&#160;podpaždí vklíní,<br/>a&#160;jak na něm velké zkoušky prsty mu vycvičily<br/>v&#160;synkopách, ve fuze, v&#160;osminách&#160;— krátce<br/>vložil vše ve snahu změnit znějící variace.</p>
			<p class="MLP_verse_-0-12- ParaOverride-13">&#160;&#160;&#160;&#160;&#160;Bez jakékoliv pauzy bere a&#160;pouští hladce<br/>hmatníku kořen i&#160;vrchol, rukou tak vlně,<br/>a&#160;jak po něm jezdí, poklesne do hloubky variace,<br/>pak se zase zvedne a&#160;k&#160;výši vznese se plně,<br/>v&#160;jednu chvíli v&#160;trylku ve zpěvu k&#160;výškám přechází sladce<br/>a&#160;palec hmátne po první nejtenčí struně,<br/>v&#160;jednu chvíli zas s&#160;hlubokou vážností hlasu<br/>ponoří se zas až k&#160;oktávy doprovodnímu basu.</p>
			<p class="MLP_verse_-0-12- ParaOverride-12">&#160;&#160;&#160;&#160;&#160;Přes struny lítá hned do hloubek, do výšek spolu<br/>více než sám pták ta ruka hbitá,<br/>prudkým a&#160;svižným skokem nahoru, dolů,<br/>jak blesky změť rychlých prstů se blýská a&#160;kmitá.<br/>Ryk souboje, zmatek útoku, když válka zavládne v&#160;dolu<br/>nenapodobitelný halas napodobuje, jak sem tam lítá,<br/>a&#160;zvuku písní sladkých se vyrovnává<br/>válečná zbraní vřava.</p>
			<p class="MLP_verse_-0-12- ParaOverride-5">&#160;&#160;&#160;&#160;&#160;Trouby a&#160;tympány a&#160;vše, co zní, když ve chvilce malé<br/>oddíly v&#160;poli Mars k&#160;boji šikuje bděle,<br/>vyjádří prudkým vírem, rychlejším stále a&#160;stále,<br/>a&#160;znásobuje, zvučíc nicméně ale,<br/>bouře větrných poryvů všude a&#160;cele<br/>a&#160;zatímco libozvuk tak mate líbezný panic,<br/>ptačí soupeř mu nyní už neodpovídá na nic.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Pak zmlkne a&#160;chce zřít, zda ptáček hbitě<br/>zpěvem zvuk, aby mu postačil, porovná lehce.<br/>Ten sebere všecku svou sílu v&#160;své hrudi skrytě,<br/>takový mír ani příměří ve válce nechce.<br/>Kterak však tak slabé tělíčko, slabší než dítě,<br/>tak velký běh by následovalo křepce?<br/>Takové mistrovství a&#160;tolik umění není<br/>pro prostý a&#160;přirozený zpěv k&#160;osvojení.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Zatímco po mnohé hodiny bojechtivá<br/>ta zpěvná dvojice na rovno zápasila,<br/>hle, ubohý pták nakonec přece jen zmdlívá,<br/>omdlí a&#160;pukne, když zradila ho síla.<br/>Tak jako fagule, co bliká a&#160;dohořívá<br/>a&#160;v&#160;dohořívání svůj jas zdvojnásobila,<br/>od jazyka, jenž nechtěl ustoupit v&#160;klání,<br/>jemný duch odstoupil a&#160;odpoutal se maní.</p>
		</div>
</body>
</html>