<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-58</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-58" xml:lang="cs-CZ">
		<div class="Z-kladn--textový-r-meček">
			<p id="_idParaDest-57" class="MLP_uroven2_kapitola">Hraběti Fortunianovi San Vitali</p>
			<p class="MLP_text_bez1radku">V&#160;krátkosti Vám opakuji, že balíček, který mi byl poslán po panu Cavalcovi, se ztratil a&#160;mně je toho líto. Ale nevím, co tu dělat. Dostal jsem hlavy osmi Vicových podobizen a&#160;velice Vám za ně děkuji, knížku, o&#160;které píšete, a&#160;dva slíbené obrazy, které, buďte tak laskav, dejte poslat dobře přikryté voskovaným plátnem, aby je nezničily deště. Pokud jde o&#160;punčošky, začal jste se mnou jednat s&#160;jistým puntičkářstvím, které na jedné straně mě zneklidnilo, na druhé rozesmálo. Já s&#160;těmi, které miluji, jak náleží, jednám svobodně a&#160;s&#160;důvěrou a&#160;nehledím na takové jemnosti. Ale vidím, že jste příliš v&#160;zajetí pověr, a&#160;pro budoucno přísně odměřím každé slovo, než Vám budu psát. Neměl jsem nikdy v&#160;úmyslu dotknout se Vás, ale sloužit Vám a&#160;prokazovat Vám úctu při každé příležitosti a&#160;jak jen mohu. Ale Vy berete věci nakřivo. Znám Vaše zásluhy, vidím Vaši dobrotu a&#160;cítím zblízka náklonnost, kterou ke mně chováte. Proto bych byl nevděčný, kdybych Vás nemiloval z&#160;plného srdce, tak jako Vás miluji; projevím Vám to ne všedním způsobem a&#160;postarám se nejen perem, ale i&#160;skutky, aby si toho svět všiml. A&#160;jestli zemřu dříve než Vy, dávám Vám slovo, že Vám zanechám po sobě takovou památku, že všichni uvěří lásce, kterou k&#160;Vám chovám, a&#160;niternému přátelství, které nás váže. To ať stačí, pro tuto chvíli není možné více. Ale nechci proto upustit od toho, abych Vás nepoopravil v&#160;tom směru, že se Vám při nepravé příležitosti vzbouřila žluč proti mně.</p>
			<p class="MLP_text">Já sloužím, o&#160;tom není pochyby, ale nemohu se stydět za svou službu, protože sloužím jednomu z&#160;prvních králů světa, a&#160;dodávám, že je tu mnoho knížat, která by považovala za svou slávu sloužit stejným způsobem. Dva tisíce skudů trvalého platu mimo mimořádné odměny a&#160;být osvobozen od jakéhokoliv závazku sloužit jako čestný doprovod jsou velice čestné podmínky a&#160;v&#160;Římě jsou kardinálové, kteří nemají tolik. Nu dobrá, nechme už toho. Jestli chcete poslat punčošky, budou vítané, protože to mi připadá velice snadné: udělat potěšení příteli a&#160;mít z&#160;toho užitek.</p>
			<p class="MLP_text">Mám v&#160;ruce Boccaccia v&#160;Giolitově kvartovém vydání s&#160;vyobrazeními právě jako to, které jste míval svého času v&#160;Padově. Schovávám je pro Vás a&#160;pošlu je hned, jakmile mi dáte zprávu, jakou cestou a&#160;na koho je mám adresovat. Byl bych je poslal touto poštou, ale mám obavu, že by se ztratilo. A&#160;je zapotřebí upozornit, kdy dorazí do Parmy nebo pocestuje přes jiné italské město, protože <span class="CharOverride-2">[</span>…<span class="CharOverride-2">]</span><span class="CharOverride-3"><span id="footnote-000-backlink"><a class="_idFootnoteLink _idGenColorInherit" href="../Text/polibky_061.xhtml#footnote-000">1</a></span></span> do toho budou strkat nos. Pokud jde o&#160;díla, budu pilný, ale myslím, že se tu najdou obtížně, vyjma ve franštině. Jestli je chcete v&#160;tomto jazyce, neopomenu poslat je. Panu Spadovi se doporoučím do přízně a&#160;posílám mu míru obrázku, po kterém toužím. Ale protože toužím po výsledku, a&#160;ne po slovech, prosím, abyste na něho naléhal za mne a&#160;abyste mi sdělil cenu, protože ihned pošlu peníze.</p>
			<p class="MLP_text">Pokud jde o&#160;„Adonida“, během pár dní se dovíte, jestli se chvástám. Toužím vědět, jak pokračuje Stigliani a&#160;jestli opravdu tiskne projevy proti mně; a&#160;ujišťuji vás, že se postarám, aby se kousal do pysku. Don Lorenzo Scoto je vzácný pán, miluji ho a&#160;to ať Vám stačí. Nemusíte hledat jeho genealogii. Je almužníkem nejjasnějšího knížete z&#160;Piemontu a&#160;je velice nadaný. Končím, protože mám naspěch. A&#160;líbám Vám ruku.</p>
			<p class="MLP_text_-12-0-">Paříž 1620</p>
			<hr class="HorizontalRule-1"/>
			<div class="_idFootnotes">
				<div id="footnote-000" class="_idFootnote">
					<p class="MLP_pozn_pod_carou"><a class="_idFootnoteAnchor _idGenColorInherit" href="../Text/polibky_061.xhtml#footnote-000-backlink">1</a> Mezera v textu. Snad doplnit na: inkvizitoři.</p>
				</div>
			</div>
		</div>
</body>
</html>