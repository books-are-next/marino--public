<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-50</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-50" xml:lang="cs-CZ">
		<div class="Z-kladn--textový-r-meček">
			<p id="_idParaDest-49" class="MLP_uroven2_basne">Ostrov spánku</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Uprostřed řeky leží, která tak přitlumeně<br/>rozlévá mírné a&#160;tiché vody své v&#160;dáli<br/>a&#160;šeptá tak málo a&#160;kráčí tak unaveně,<br/>že v&#160;druhých vyvolá klid a&#160;do snu je vhalí.<br/>Tady je místo, kam Merkur dorazil neprodleně,<br/>kde se pozvolna dřímavá Lété valí,<br/>od níž mé žezlo, jež mocně vládne a&#160;řídí,<br/>bere svou schopnost uspávat lidi.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Ostrov ze všech stran objímá a&#160;náručí spíná,<br/>jak postřehnout můžeš, vlna, jež smrt něžně houpá.<br/>Vypadá jako temnotmavá bažina líná,<br/>odkud hustá, bělavá pára do výšky stoupá.<br/>Hleď, kolik svlečených duší sem do řeky klína<br/>jde vnořit perutě, jež voda myje a&#160;koupá,<br/>dřív než je prchavý závoj do stínu vhalí,<br/>aby zapomněly, co na nebi pozorovaly.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Hleď, jsou tu mnohé, co koupat peří své pílí,<br/>ponořit v&#160;ty líné vlny, nešťastné žalem<br/>a&#160;ztrácejí uvnitř té řeky právě v&#160;tu chvíli<br/>znalost svých rozmilých přátelů valem.<br/>Jsou nevděčni ti, kteří zvyk si již osvojili<br/>přízeň a&#160;dobrotu zapomnít ve shonu stálém,<br/>na listí psát a&#160;svěřovat větru vání<br/>závazky, sliby a&#160;zapřísahání.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Jiné zas vidíš sem ze světa k&#160;vysokosti<br/>vystupovat tu tam v&#160;hanebném poskvrnění,<br/>ti však sem nejdou z&#160;té špinavé modravosti<br/>snad jenom pít, leč celí hrouží se do ní.<br/>Toť lidé, kteří ze spodiny, z&#160;ubohosti<br/>Štěstěnou byli do výše té povzneseni,<br/>kde každý zbaven je paměti k&#160;blahu svému,<br/>že víc stav původní na mysl nepřijde mu.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Ach, pozemských poct obyčej pošetilý,<br/>s&#160;nímž zapomnění se povždy tak rychle pije,<br/>takže náhlou a&#160;bezbožnou změnou v&#160;té chvíli<br/>člověk ztratí to všecko, co v&#160;jeho paměti je:<br/>a&#160;nejen druzí, jež vždy v&#160;jeho vzpomínce žili,<br/>vymizí z&#160;mysli, vkrátku jak melodie,<br/>leč všecka paměť všeho vyhasíná,<br/>že už ani sám sebe nevzpomíná.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Je to kraj Snů, do něhož unaveni<br/>jsme přišli, když jsme zvolna putovali.<br/>Vidíš, že tají, právě na vzezření,<br/>cos prázdného jak sen, když noc jej halí,<br/>co očím druhých mizí v&#160;okamžení<br/>a&#160;viditelné stěží je jen z&#160;dáli.<br/>Tu Spánek&#160;— vyhnán Jupiterem byl&#160;—<br/>vyhoštěn z&#160;nebes říši založil.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Aby však šlo přeplout tu vlnu milou,<br/>bude dobré připravit dřevo řádné.<br/>A&#160;hle, zde v&#160;lodi útlé s&#160;tváří čilou<br/>cizí posádka zjevila se za dne,<br/>Ittatón, Tarassios veslují plnou silou,<br/>Plútoklés, Morfeus stejným veslem vládne.<br/>Byl Fantasios, galejník ten starý,<br/>u&#160;kormidla, zkušený nad korsáry.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Ztekli přístav, kde v&#160;jantarové sloji<br/>bdícímu ptáku chrám je zasvěcený,<br/>Erebos temný vytesán tady stojí,<br/>Hekaté krásné obraz drahocenný<br/>v&#160;páru pramenů má tu lázeň dvojí:<br/>u&#160;vchodu omývají hráze stěny<br/>a&#160;tajný šum působí, řinouce se,<br/>Všemušle prvý, Černavý druhý zve se.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Kol města v&#160;kruhu stinný les se kývá,<br/>jež útěchou zemdlené tělo sílí.<br/>Mandragora, jež tíží, ochromivá<br/>a&#160;Mák, tu sklesle hlavu dolů chýlí.<br/>Opium mdlé mezi tím odpočívá,<br/>Plch s&#160;Jezevcem se v&#160;stín tu uchýlili.<br/>Sídlit v&#160;těch větvích ptáky jímá strach,<br/>krom Sýčka, Výra, Netopýra v&#160;tmách.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Barevné domy a&#160;čtvrti Iridiny<br/>jsou v&#160;temných světlech šerem ukrývané.<br/>Čtvero hlavních bran město má: dvě z&#160;hlíny<br/>a&#160;železa skuté a&#160;vytesané.<br/>Silnice vedou, směr jejich je přímý,<br/>na pole líných, věčně neorané,<br/>a&#160;po nich zhusta falešné či pravé<br/>sny vycházejí děsivé, zlé a&#160;dravé.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Z&#160;dvou ostatních každá se k&#160;řece dívá,<br/>první ze sloni tehdy otvírá se,<br/>kdy temná půlnoc čas nejpozdější bývá.<br/>Z&#160;rohoviny druhá se otvírá v&#160;jitřním čase.<br/>Onou člověku, prolhaná, nepravdivá,<br/>tlupa obrazů vychází vysmívat se.<br/>Tou druhou však berou si bludné duše<br/>vidění pravdy častokrát při předtuše.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Krásný pár vstoupil vchodem ze slonoviny<br/>a&#160;stíny byly zlomeny svity všemi.<br/>Své sídlo, palác mlčenlivý, stinný<br/>měla tam Noc na náměstí v&#160;své zemi.<br/>Z&#160;druhé strany byl skrz par nočních stíny<br/>zřít asyl Spánku mezi jeskyněmi<br/>zahalený a&#160;Spánek pod tím krovem<br/>odpočíval na loži ebenovém.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Ach, kolika lží zjevy, hrůzné v&#160;tváři,<br/>tak fantastické obcházejí všady,<br/>Sny, Boha sokové, co záři Slunce maří,<br/>kováři iluzí, otcové klamu, zrady,<br/>Harpyje, Hydry, Kentauři, Minotauři,<br/>Géryoni, Briareové jsou tady.<br/>Ten Siréně, ten Sfinze podobá se,<br/>ten údy Kyklop a&#160;ten Faun je zase.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Ten rohy Vola, srst jak na Opici,<br/>ten hlava je a&#160;v&#160;hlavě oči chybí,<br/>ten zobákem je roven Potáplici,<br/>ten, vous jak Sova, nevlídně se šklíbí.<br/>Jiný, ušatý, byť měl lidskou líci,<br/>slechy zametá zemi bez pochyby.<br/>Jiný husí nohu, sokolí dráp tasí,<br/>oko na břiše a&#160;kolem pupku řasy.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Zřel bys obličejík andělský a&#160;líčka,<br/>pak jak na podnoží končí noha čilá,<br/>choboty Slona a&#160;vzteklé tváře Psíčka,<br/>krky Jeřába, kde hlava Koně zbyla,<br/>paže Giganta, poprsí Trpaslíčka,<br/>hřeben Kohouta, peruti od Motýla,<br/>chvost Páva, Pegasa a&#160;Noha při únosu,<br/>vřetena místo noh, píšťaly místo nosů.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Někdo jak lodi smolou napuštěné,<br/>letí a&#160;plachtí, s&#160;vánky prudce pluje,<br/>z&#160;dvou kol však dole jiný stroj ho žene,<br/>běží jak vůz a&#160;pohyb obměňuje.<br/>Měch, březím větrem břicho nahuštěné,<br/>nadme se, splaskne, tělo vyprazdňuje.<br/>V&#160;teřichu dechu hromadí tak mnoho,<br/>že, ropucha, praskne a&#160;zhebne z&#160;toho.</p>
			<p class="MLP_verse_-0-12- ParaOverride-6">&#160;&#160;&#160;&#160;&#160;A&#160;ty a&#160;jiné též ještě víc v&#160;znetvoření<br/>tu v&#160;celcích, zlomcích má, změť krátká to i&#160;dlouhá,<br/>živoucí fantomy či duchy bez vtělení,<br/>žertíky náhody, myšlenky skizza pouhá.<br/>Část schránkou tělesnou, tvářností, v&#160;povznesení<br/>jsou čistí, radostní, část luza, jež se rouhá.<br/>Mnozí jsou nízcí a&#160;plebejští gestem, šatem,<br/>ti v&#160;hávu Králů a&#160;Bohů zas přebohatém.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Adónis toho tu rozpoznal, který jemu,<br/>když dřímal na Kypru, v&#160;kvítí zde nocující,<br/>překrásný obraz dal před oči znavenému<br/>krásné a&#160;milostné Bohyně vzrušující.<br/>A&#160;již ten loudavý, svádivý prapor k&#160;němu<br/>za noci, jež létem vzcházela, černající,<br/>blížil se v&#160;tisíci podobách zakuklen,<br/>víčka mu zatlačit a&#160;odejmout mu den.</p>
		</div>
</body>
</html>