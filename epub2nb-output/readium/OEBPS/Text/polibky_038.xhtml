<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-35" xml:lang="cs-CZ">
		<div class="Z-kladn--textový-r-meček">
			<p id="_idParaDest-34" class="MLP_uroven2_basne">Hvězdy</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Teď své nadání a&#160;rýmy<br/>k&#160;vám obracím, hvězdy jasné,<br/>světla nebes, jase přímý,<br/>mihotavé ohně krásné,<br/>pochodničky dne, kdy tryznou hasne;<br/>&#160;&#160;&#160;&#160;&#160;přemilostné uhlíčky<br/>žároviště pálivého,<br/>oslnivé jiskřičky<br/>výšin Slunce zářivého,<br/>paprsky krás mysli znalé všeho,<br/>&#160;&#160;&#160;&#160;&#160;stopy svítící a&#160;čiré<br/>pravdy tajné oku mému,<br/>ryzí formy ušlechtilé,<br/>co k&#160;Principu velikému<br/>obracíte mysl lidstvu všemu;<br/>&#160;&#160;&#160;&#160;&#160;zdoby, poklady a&#160;krásy<br/>šatu nocí utkaného,<br/>šperky, slavnosti a&#160;jasy<br/>velechrámu nebeského,<br/>zlatem, ohněm, Tvůrcem zjeveného,<br/>&#160;&#160;&#160;&#160;&#160;lampy zlaté ve svatosti<br/>modř lešení zkrášlující<br/>oblohy tam na výsosti;<br/>ohně zraky spalující<br/>polí vzduchu, klidně dýchajících;<br/>&#160;&#160;&#160;&#160;&#160;pyropy žhavé a&#160;živé,<br/>doprovody k&#160;božím metám,<br/>oči nebes dvorně nyvé,<br/>vysoké lucerny světa,<br/>věčná malbo nebes v&#160;kruhu vkletá;<br/>&#160;&#160;&#160;&#160;&#160;květy nesmrtelné, vzkvetlé<br/>v&#160;lukách přelíbezné vísky<br/>stopených ve věčném světle<br/>strání jasných, dálných, blízkých,<br/>nebes drobné gemy, zlaté písky;<br/>&#160;&#160;&#160;&#160;&#160;vy spanilé tanečnice,<br/>co ve vířném roztančení<br/>v&#160;škadronách se sbíhajíce<br/>snadno směry pěšin mění<br/>krystalů, ve sféry zaoblení;<br/>&#160;&#160;&#160;&#160;&#160;Fontáno, v&#160;níž slunce plane<br/>světla životodárného<br/>a&#160;vší ctnosti svrchované<br/>moře, dna tak hlubokého,<br/>vy ručeje vláhy světa všeho;<br/>&#160;&#160;&#160;&#160;&#160;světla nezhasitelného<br/>světlé svícny, jasné svíce,<br/>světla jasně bělostného<br/>jasných pluků příslušnice,<br/>stínobijky, božské válečnice;<br/>&#160;&#160;&#160;&#160;&#160;vy bělostné luny vzňaté,<br/>nymfy těkavé a&#160;snivé,<br/>které v&#160;stínu rozpínáte<br/>nadpozemských růží živé<br/>girlandy nezměrné, oslnivé;<br/>&#160;&#160;&#160;&#160;&#160;pravdomluvná nebes ústa,<br/>Boha jazyky vždy v&#160;jase,<br/>co v&#160;tichu, jež řečí vzrůstá,<br/>s&#160;lidmi mluvíte svým hlasem,<br/>jejichž každý akcent třepotá se;<br/>&#160;&#160;&#160;&#160;&#160;když v&#160;obrátkách v&#160;dál i&#160;šíři,<br/>pevné, pohyb sledujete<br/>safírů, co v&#160;kruhu víří,<br/>či když plavně, tak jak chcete,<br/>roklí nebes v&#160;kole rotujete;<br/>&#160;&#160;&#160;&#160;&#160;ano, vy, které jste daly<br/>hranici, vždy pevně tkvíce,<br/>jak vy, co táhnete v&#160;dáli,<br/>poutnice a&#160;prosebnice,<br/>po těch kluzkých cestách bludné kštice;<br/>vaše zlatoskvoucí svity<br/>hvězdy, požár z&#160;jisker vzňatý,<br/>zdravím, zbožností jsa zpitý,<br/>jako portrét věrojatý<br/>Mariiných hvězdných světel svatých.</p>
		</div>
</body>
</html>