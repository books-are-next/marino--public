<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-51</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-51" xml:lang="cs-CZ">
		<div class="Z-kladn--textový-r-meček">
			<p id="_idParaDest-50" class="MLP_uroven2_basne">Hra v šachy</p>
			<p class="MLP_verse_-0-12- ParaOverride-2">&#160;&#160;&#160;&#160;&#160;Stvrzena tímto souhlasem vzájemná smlouva tu je,<br/>hle, šibalského nadání a&#160;ruky pohotové:<br/>chlapec, co stále žertuje a&#160;v&#160;žasu poletuje;<br/>je rodný bratr Amorův a&#160;krátce Hra se zove.<br/>Hosty za stolec prostorný, jejž rázem okupuje,<br/>přivedl hrací deskou svou, cizí, k&#160;zábavě nové,<br/>co rám z&#160;ryzího zlata má a&#160;zbytek, vpravdě skvělý,<br/>je z&#160;ebenu a&#160;ze sloni spleten a&#160;setkán celý.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Šedesát čtyři domečků ve čtverci, prosto zmatku,<br/>přímo a&#160;napříč do čtvrtin je tady zasazeno,<br/>po osmi cestách pořádá tu přelíbeznou řádku<br/>a&#160;v&#160;každé řádce osm jich je celkem obsaženo.<br/>Řadí se každý z&#160;domků těch, jak má být, do pořádku,<br/>co do prostoru stejné vše, jen barvou rozrůzněno,<br/>takže na bílo, na tmavo střídá se rozlišení,<br/>jako hřbet draka malba je, jenž co chvíli se mění.</p>
			<p class="MLP_verse_-0-12- ParaOverride-14">&#160;&#160;&#160;&#160;&#160;Po bílém čtverci černý hned v&#160;přepestrém prostřídání<br/>následuje a&#160;pole tak po každé straně mění.<br/>„Teď tady můžeš uvidět ve válečnickém klání,“<br/>Bohyně děla, „co zmůže umění, nad nějž není.<br/>Viz, obraz války v&#160;podobě, jež není k&#160;porovnání,<br/>a&#160;pravdivé a&#160;překrásné Martovo zpodobení,<br/>na povel v&#160;útok vyrazit a&#160;léčku strojit lstivě,<br/>hned šik proti šiku vést, hned prchat úzkostlivě.</p>
			<p class="MLP_verse_-0-12- ParaOverride-5">&#160;&#160;&#160;&#160;&#160;Tak přesladkému divadlu popřát své přítomnosti<br/>ani veliký otec můj za marné nepokládá,<br/>když odlehčit chce mysli své, znavené od starostí,<br/>s&#160;nimiž vládne a&#160;kraluje, jak důstojnost si žádá.<br/>V&#160;této hře vládce trojzubce se vší svou velikostí<br/>s&#160;Nereovnami cvičí se, námahu vynakládá,<br/>chtě Jupitera potěšit, pokaždé, když je dána<br/>čest, poctít stoly prostřené přítele Okeána.“</p>
			<p class="MLP_verse_-0-12- ParaOverride-15">&#160;&#160;&#160;&#160;&#160;To řkouc, vysype z&#160;urny hned, pěkné a&#160;pozlacené,<br/>na desku řady kamenů, jež v&#160;roty nastupují,<br/>co z&#160;drahokamů, vzácných gem, soustruhem vykroužené,<br/>lidský tvar v&#160;různých způsobech zde věrně zobrazují.<br/>Jedna i&#160;druhá falanga se v&#160;uniformách žene,<br/>tam běloskvoucí znaky má, tu černé dominují.<br/>Co do počtu si rovné jsou i&#160;co do mohoucnosti,<br/>název a&#160;vzhled však dodává jim nutné odlišnosti.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Šestnáct jich tu a&#160;šestnáct tam, obojí rozlišeno<br/>je mezi nimi barvami, bílou a&#160;temně tmavou.<br/>Jak odlišný je jejich vzhled a&#160;různé jejich jméno,<br/>stejně i&#160;jejich úřad je různý výší a&#160;slávou.<br/>Máš tu Krále a&#160;Královny, co mají obkrouženo<br/>čelo i&#160;účes korunou a&#160;vojskům svým jsou hlavou.<br/>Jsou tu Střelci i&#160;Pěšáci i&#160;Jezdci na svých koních<br/>a&#160;mohutnými věžemi jsou obtěžkáni Sloni.</p>
			<p class="MLP_verse_-0-12- ParaOverride-8">&#160;&#160;&#160;&#160;&#160;Tady jsou voje v&#160;šiku už, který se k&#160;boji chystá,<br/>a&#160;v svrchovaných pozicích, i&#160;v&#160;oněch ku pomoci,<br/>jsou rozděleny čtvrtiny, role i&#160;všecka místa.<br/>Stojí v&#160;poslední linii dvé Králů&#160;— dávní soci,<br/>tam i&#160;zde ale oba jsou na čele dozajista<br/>a&#160;čtvrté pole obsadit jdou první s&#160;celou mocí,<br/>leč bělostný Pán, jeden z&#160;nich, tísní v&#160;temno a&#160;stíny<br/>Mouřenína a&#160;drží ho v&#160;zajetí slonoviny.</p>
			<p class="MLP_verse_-0-12- ParaOverride-10">&#160;&#160;&#160;&#160;&#160;Každý Král po svém boku má sousedku, paní svoji,<br/>ten jeden má ji po pravém, druhý se vlevo druží,<br/>jedna i&#160;druhá Královna na stejném místě stojí,<br/>temná na temném, bílá zas svou bílou barvu drží.<br/>V&#160;stejné řadě, blíž pánům svým, bděle, zchystána k&#160;boji,<br/>dvojice Střelců z&#160;obou stran luk napíná a&#160;pruží.<br/>Oba dva prudké utkání vyvolat rychle běží<br/>a&#160;přitom v&#160;stálé službě jsou a&#160;královský pár střeží.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Ne vzdáleni na komoních mají dva zápasníci<br/>ve šrůtce v&#160;líté klání jít, pohotoví a&#160;čilí,<br/>a&#160;v&#160;krajních koncích škadron dvou tu činí vzdorující<br/>křídla indická zvířata, zpevňují je a&#160;sílí.<br/>Tu osm proti osmi nastoupilo, bojechtící<br/>dvě to kohorty pěšáků, co postaveni byli,<br/>aby své hrudi nesli vpřed, do prvých nebezpečí,<br/>stálí a&#160;neohrožení i&#160;ve válečné seči.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Tak s&#160;Etiopem bitvu svést čas od času se chutě<br/>vrhá chrabrý lid Galie, žádný se nechce vzdávat.<br/>Zdá se, že houfec havranů se vrhá na labutě,<br/>smola a&#160;mléko, že se jdou pospolu porovnávat.<br/>Lze jednoho zřít, který je bílý tak nedotknutě,<br/>že k&#160;nedotčeným sněhům Alp lze bělí přirovnávat.<br/>Tu přináší zas jiný z&#160;nich, co Zoře svítající<br/>byl věru blízký nadmíru, noc v&#160;zasmušilé líci.</p>
			<p class="MLP_verse_-0-12- ParaOverride-3">&#160;&#160;&#160;&#160;&#160;Na Kylléňana obrátí se s&#160;prosbou bez prodlení<br/>Kypřanka krásná s&#160;půvabem a&#160;líbeznostmi svými;<br/>není, kdo by se nepodal, poražen, jejich chtění,<br/>naopak, není mramoru, jež nepukl by jimi;<br/>žádá, ať Adónisovi dá dobré poučení,<br/>jak řídit hru, jak zacházet s&#160;aktéry kamennými.<br/>A&#160;Merkur, v&#160;houfu Amorů, v&#160;pozorném soustředění<br/>těmito slovy podává důkladné poučení:</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;„Boj zuří tělo na tělo, vyběhne-li kdo z&#160;řady,<br/>jak v&#160;kolbišti tu válečník každičký postupuje;<br/>když bílý z&#160;houfu vybočí, černý hned bez výhrady<br/>vyrazí rovněž kupředu a&#160;to se opakuje.<br/>Zákonem je však, že jenom jediný jeden tady<br/>smí naráz nohu posunout a&#160;vpřed se pohybuje.<br/>V&#160;tom těsném místě všichni jdou ku společnému cíli:<br/>cizího Krále obklíčit, aby Hru ukončili.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Aby co nejdřív k&#160;zemi pad, společná snaha tu je,<br/>železnou cestu razí si, kdo kráčí v&#160;ozbrojení,<br/>ten odtud, ten zas odtamtud si pole vyklizuje<br/>a&#160;zvolna, zvolna v&#160;tábor se dřív holé pole mění.<br/>Zhoubce kdo zabil, po padlém hned místo obsazuje,<br/>když nepřítele vyřídil a&#160;navždy ho tu není.<br/>Kdo ale&#160;— vyjma pěšáka&#160;— vyvázne ze šarvátky,<br/>tomu tu dovoleno je chodidlo stáhnout zpátky.</p>
			<p class="MLP_verse_-0-12- ParaOverride-8">&#160;&#160;&#160;&#160;&#160;V&#160;pochodování, střetání a&#160;krásném zápolení<br/>ne všichni se tu stejnému předpisu podřizují.<br/>Přímo přes jednu komoru, jak káže nařízení,<br/>smí postoupit šik pěšáků, když útok připravují.<br/>Jenom když soku vzdoruje, chybou krok kosý není.<br/>Když k&#160;zteči řady vyrazí a&#160;útvar proměňují,<br/>tu v&#160;prvním sledu útoku pokročí v&#160;pravou chvíli<br/>dvěma kročeji dopředu, aby skok znásobili.</p>
			<p class="MLP_verse_-0-12- ParaOverride-13">&#160;&#160;&#160;&#160;&#160;Nahoru, dolů přímo&#160;— jen věž může jít v&#160;svém směru<br/>a&#160;napravo a&#160;nalevo svou těžkou tíži nese;<br/>tak její dráha probíhá vždy jenom po průměru,<br/>a&#160;nikdy, nikdy úkosem, když v&#160;boj vše šikuje se.<br/>Po šikmé, kosé cestě však křižuje bitvy sféru<br/>běh toho, kdo má luk a&#160;šíp a&#160;Střelec jmenuje se;<br/>kryje vždy z&#160;boku, vyráží a&#160;tak se pohybuje<br/>jeden i&#160;druhý pomezím pole, jejž dosahuje.</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;Kůň lehký, podle pravidel, když polohu svou mění,<br/>nerozštěpuje kolbiště jak druzí v&#160;téhle chase,<br/>leč zápasištěm prochází, divoký ve vzezření,<br/>skok zakřivený do kruhu v&#160;půlměsíc rozpíná se<br/>a&#160;vždy dva domy získává v&#160;jednom svém poskočení,<br/>když onu barvu opouští, tuto si bere zase.<br/>Nejpyšnější však ze všech je sama královská paní,<br/>ta zákon nezachovává, volná v&#160;svém putování.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Daleko, blízko vandruje beze všech omezení,<br/>může probíhat dráhy všech, tak pravidly je dáno,<br/>krom toho jen, že v&#160;kruhu jít jí dovoleno není,<br/>skákat, provádět obrátky že je jí zakázáno.<br/>Jen bitevní oř k&#160;tomu má souhlas a&#160;pověření,<br/>točit, stavět se na zadní jinému není přáno.<br/>A&#160;na nic nenarazil-li v&#160;svém rychlém pobíhání,<br/>ani cíl ani udidlo nedá směr potloukání.</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;Král, co pán hýbá vznešeně, obezřetně svou zbrojí,<br/>v&#160;něm kotví všecka naděje i&#160;všecko odevzdání,<br/>neboť jestliže vězněn je a&#160;k&#160;pláni sražen v&#160;boji,<br/>jsou jeho voje zničeny a&#160;nic je nezachrání.<br/>Pravici tudíž za něho každičký rychle zbrojí<br/>a&#160;pro něho se vystaví nebezpečnému klání<br/>a&#160;on, divák té šarvátky, při níž krev nepoteče,<br/>obklopen stráží nemá strach z&#160;porážky ani zteče.</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;V&#160;umění v&#160;poli zraňovat je málo vyučený<br/>a&#160;ve veřejném duelu zřídka se zbraně chopí.<br/>Vždyť toto není jeho cíl, leč kryt a&#160;ochráněný<br/>se před nástrahou zaštítit stačí mu, zbroj pak sklopí.<br/>Jestli však proti nastoupí velitel nezkušený,<br/>tu umí dobře v&#160;souboji ovládnout meč i&#160;kopí,<br/>zasahuje a&#160;zraňuje, a&#160;když krok z&#160;domu stočí,<br/>víc než o&#160;jeden čtverec přec hranici nepřekročí.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;To zákony jsou, platící po vždy a&#160;bez ustání<br/>v&#160;zápolení a&#160;porušit je dovoleno není.<br/>Abys však lépe představil si jejich užívání,<br/>napřed načerpat první smíš ze zkoušky poučení.“<br/>Tak promlouvá a&#160;deska je zchystána znenadání.<br/>Odebeře se před ní a&#160;pokyne bez prodlení<br/>bohyni, kterou přiměje, aby se usadila,<br/>naproti sedne, vyzve pak, aby hru zahájila.</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;Když boj začíná, první jde na těžký pochod denní<br/>bílý šik, který veden je Kypřankou bojující.<br/>Ta, na chvilinku ustavši v&#160;hlubokém zamyšlení,<br/>pěšáka dámy vyšle pak na pole čekající.<br/>Ten postoupí dva stupně vpřed a&#160;v&#160;stejném roznícení<br/>druhého černý velitel mu staví hned líc v&#160;líci.<br/>Srazí se oba uprostřed a&#160;obratně a&#160;lstivě<br/>snaží se jeden druhého potlačit žádostivě.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Z&#160;té i&#160;té strany k&#160;podpoře toho i&#160;onoho tu<br/>houf zbrojenců se vrhá vpřed a&#160;k&#160;řeži seskupuje.<br/>Mars nicméně však žertuje a&#160;zatím bílou rotu<br/>s&#160;černou falangou nemísí, aniž ji utiskuje.<br/>Z&#160;dvé pěšáků však v&#160;souboji, jímž v&#160;hrudi zaplálo tu, už do bílého černý své železo ponořuje.<br/>Urve mu místo, ale ach, nevidí, pošetilý,<br/>že nepřítel je nablízku a&#160;zkosí ho v&#160;tu chvíli.</p>
			<p class="MLP_verse_-0-12- ParaOverride-12">&#160;&#160;&#160;&#160;&#160;Tak přes padlého padne tu. Temný král v&#160;nebezpečí<br/>z&#160;prostředka v&#160;krajní konec jde a&#160;mění postavení.<br/>Tam mezi svými věrnými, dostav se do bezpečí,<br/>je střežen, nemá z&#160;prohry strach a&#160;není k&#160;napadení.<br/>A&#160;hle, v&#160;tu chvíli střetnutí, v&#160;drsné a&#160;tvrdé seči,<br/>v&#160;prudkých okruzích do války vyrazil bez prodlení<br/>jeden i&#160;druhý bujný oř z&#160;levého rohu pole<br/>a&#160;naplňuje řeží pláň a&#160;všecko všude kolem.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Když dcera Jupiterova, vznešená zatím tady<br/>na pěšácký dav všecka je v&#160;nejhlubším soustředění,<br/>Merkur co ten, jenž zvládá líp válečné lsti a&#160;spády,<br/>teď&#160;— plný nástrah&#160;— zkouší tu léčku a&#160;překvapení.<br/>Levým komoněm posune obratně v&#160;pěšců řady,<br/>jenž bezuzdný se toulá tu a&#160;plane v&#160;rozlícení<br/>a&#160;otáčí a&#160;kroutí se a&#160;tahem, šalbou hbitou<br/>tak Král, ten neprozřetelný, utrpí škodu skrytou.</p>
			<p class="MLP_verse_-0-12- ParaOverride-2">&#160;&#160;&#160;&#160;&#160;Hle, komoň dorazil až sem, kde hrozí zčistajasna<br/>konečnou řeží nejvyšší královskou vládu zničit<br/>a&#160;zároveň i&#160;pravý bok křídel, kde bašta spásná<br/>ochranné věže na Slonu se v&#160;samém kraji tyčí.<br/>Vzdychá a&#160;sténá bohyně Adónisova krásná,<br/>neví, kam dřív svou pomoc dát, když vichr smrti fičí,<br/>že tohoto i&#160;onoho nemůže spasit ale,<br/>před ostatním přec přednost dá vposled životu Krále.</p>
			<p class="MLP_verse_-0-12- ParaOverride-5">&#160;&#160;&#160;&#160;&#160;Táhne Král stranou, nechráněn ubohý Slon je rázem<br/>povalen, vržen do prachu, kde beznadějně zmírá,<br/>ale divoký nájezdník, který ho složil na zem<br/>neztrestán z&#160;války nepřehne, marně se zmaru vzpírá.<br/>Chce nebezpečí utéci, leč obklíčen je svazem<br/>pěšáků, který kol dokol ho v&#160;leči uzavírá.<br/>Mezitím silná panna ho svou tvrdou ranou zdrtí,<br/>a&#160;tak tu končí život svůj náhlou a&#160;krásnou smrtí.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Jak býk, když se mu přihodí, že ztratí v&#160;žáru boje<br/>jeden roh, bučí, zdivočí, než probodne ho dýka,<br/>a&#160;jemný písek v&#160;aréně z&#160;rány své zkrvavuje,<br/>hrudí se střetá se zbrojí a&#160;z&#160;boje neutíká,<br/>stejně tak s&#160;menší rozvahou a&#160;větší zlostí snuje<br/>svou krutou pomstu za ztrátu, div že se nezalyká,<br/>Kytheřanka a&#160;vášni zlé propadá s&#160;chutí cele,<br/>mstitelské zbraně zvedajíc na svoje nepřátele.</p>
			<p class="MLP_verse_-0-12- ParaOverride-3">&#160;&#160;&#160;&#160;&#160;Jen z&#160;vlastní vůle nasadí v&#160;hru zkázy svoje voje,<br/>nedbá, aby víc jediný vyvázl z&#160;toho žitím,<br/>tak je jí dáno potom však uzřít, že spojeno je<br/>zničení jiných s&#160;oním zlem, jímž toužila se mstíti.<br/>Bystrý posel těch hrdinů, jimž nebe souzeno je,<br/>s&#160;větším důvtipem pomáhá svým plánům na dobytí,<br/>předvídá všechny údery a&#160;rozmyslem svým zralým,<br/>byť kořistí si předem jist, o&#160;každý krok je dbalý.</p>
			<p class="MLP_verse_-0-12- ParaOverride-12">&#160;&#160;&#160;&#160;&#160;Mlčenlivý jde, uzavřen, soustředěn ostražitě<br/>smrtelný konec, záhuba, teď ke Královně bílé.<br/>Poté, kdy Střelec pravého po levý bok jí skrytě<br/>postavil a&#160;tak zmátl ji, než mine krátká chvíle,<br/>pěšce, jenž špatně střežen byl, posune k&#160;ní hned hbitě;<br/>pak, vydávaje z&#160;hloubi vzdech, v&#160;bok udeří se čile,<br/>jako by lítost jala ho a, lest a&#160;podvod samý,<br/>předstíraje, že zmýlil se, zakrývá svoje klamy.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Rychle, jakmile uvidí svou příležitost tady,<br/>chce, hřívu chopíc, Venuše komoněm osud zkrotit,<br/>běží bezhlavě na kořist a&#160;nevšimne si zrady,<br/>že tím obnaží krytý bok bílé královské choti.<br/>Na pěšce nepřátelského, na druhé straně řady,<br/>vybíhá, aby pěšcem svým jej odevzdala smrti,<br/>když tak velké zlo vzbudilo v&#160;synovi slitování,<br/>znamení dal a&#160;brvami upozornil svou paní.</p>
			<p class="MLP_verse_-0-12- ParaOverride-2">&#160;&#160;&#160;&#160;&#160;V&#160;tu chvíli ruku zadrží, aby tah zastavila,<br/>bohyně, když uvidí to strašlivé nebezpečí,<br/>a&#160;pěšáka, jejž přese vše odvážná, rychlá, čilá<br/>hnala před jeho škadronu, zpět stáhne bez všech řečí.<br/>Herold bohů stěžuje si, jak se věc vyjevila,<br/>výkřiky plní divadlo, propadnuv v&#160;hněvu křeči.<br/>Že dobyl cizí královnu, tak volá, radost v&#160;hlase.<br/>A&#160;pravidla jsou pomstěna; Kypřanka omlouvá se.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Kdo, říká, hráči upírá, když pravicí svou mylně<br/>pohnul a&#160;v&#160;tahu spletl se, porušiv rovnováhu,<br/>že opravit jej nemůže, když nikde neomylně<br/>tu zákon ani dohoda nemluví do zásahu?<br/>Když spasena je královna, nechť ihned nyní pilně<br/>je vydán výnos, že kdo sáh už na figuru k&#160;tahu,<br/>tah ten už musí učinit, byť nad ním váhal chvíli:<br/>každý se musí podřídit, buď černý nebo bílý.</p>
			<p class="MLP_verse_-0-12- ParaOverride-8">&#160;&#160;&#160;&#160;&#160;Ten spravedlivý výrok všem způsobil potěšení<br/>a&#160;jaký konec vezme to, zřít připraveni byli.<br/>Božský posel hněv ukrotil, vhalil se do mlčení,<br/>hruď probodanou trny, jež jak zuby útočily<br/>a&#160;v&#160;srdci tajná myšlenka se zrodila mu v&#160;snění:<br/>bojovat klamy, podvody, které by vítězily.<br/>Na úskoky si pozor dát a&#160;nepropadat zmatku<br/>je důležité nad míru pro Amorovu matku.</p>
			<p class="MLP_verse_-0-12- ParaOverride-3">&#160;&#160;&#160;&#160;&#160;Rychlými prsty přečasto úkradkem bez mrknutí<br/>luskne a&#160;kmitne, všelijak záludně pootočí,<br/>dvěma kameny v&#160;tazích dvou v&#160;jediném ruky hnutí<br/>vyráží, aby uškodil té, na niž v&#160;boji sočí.<br/>Ba, ba, tak bystrou pravicí, mrštnou, že k&#160;postřehnutí<br/>těžko se mohou přinutit s&#160;námahou cizí oči,<br/>teď lučištníka svého tu posílá do útoku<br/>a&#160;vybaví ho schopností komoně v&#160;jeho skoku.</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;Ten skočí směle doprostřed a&#160;lstivě, řádem lhaným<br/>oře, jejž napodobí jen, opíše půlkruh tady,<br/>jedním vzepjetím přistane v&#160;sousedství bílé panny<br/>a&#160;chce jí takto nahnat strach, vyděsit svými spády.<br/>S&#160;nechutí, v&#160;trpkém úsměvu nad zločinnými plány<br/>Venuše živým ohněm se rozhořívá z&#160;té zrady.<br/>„Že zlodějstev jsi původcem,“ tak řekla znenadání,<br/>„dobrá, měl bys však bystřejší být v&#160;jejich zastírání!“</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Zasmál se kolem stojících dav, který lichou pýchu<br/>těch jasných klamů pochopil, co se tu právě staly,<br/>a&#160;otřásla se vstupní síň, tonoucí dosud v&#160;tichu,<br/>od potlesku, jejž ruce a&#160;peruti vydávaly.<br/>Zahanbený a&#160;zmatený povstal při jejich smíchu<br/>Merkur ze stolce, na jehož zlatě si svity hrály.<br/>A&#160;Adonis hned obsadil tu jeho židli zlatou,<br/>aby ukončil partii, před chvíli započatou.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Posel, jejž vyslal Jupiter, v&#160;té minutě, v&#160;té chvíli<br/>a&#160;okřídlený mládenec tu mezi sebou v&#160;taji<br/>jeden s&#160;tím druhým společnou dohodu učinili,<br/>Venuši plány překřížit v&#160;partii, kterou hrají.<br/>Za její stranu bojuje Lučištník s&#160;toulcem, čilý,<br/>za něj zas herold nebeský staví se, barvu hájí<br/>a&#160;na lstný důvtip každý tu spoléhaje se, plane<br/>vsadit do sázky zástavy vzácné a&#160;nevídané.</p>
			<p class="MLP_verse_-0-12- ParaOverride-8">&#160;&#160;&#160;&#160;&#160;Chce Merkur, jestli vyhraje, zlatou síť k&#160;užívání,<br/>v&#160;níž diamantů uzly jsou do vláken vetkávané,<br/>doufá, že síť mu prospěje při jeho podnikání,<br/>a&#160;líp mu kořist zajistí, po které baží, plane.<br/>Jestliže Amor zvítězí, chce hůl, jež znenadání<br/>do Léthé lidi ponoří, bdící a&#160;na číhané,<br/>aby pak v&#160;nočních pirátstvích mohl, jak zálud káže,<br/>uspat, obejít, oklamat bdělé a&#160;přísné stráže.</p>
			<p class="MLP_verse_-0-12- ParaOverride-11">&#160;&#160;&#160;&#160;&#160;Sáhne líbezný Adonis s&#160;rychlostí bojovníků<br/>hned pohotově ke zbraním, jistý v&#160;jich ovládání.<br/>Zatímco jemu na krále na trůně panovníků<br/>přijde podniknout bílý kůň lov, zcela znenadání.<br/>Lukem ho hbitě ohrozí, však střelec zabit vmžiku:<br/>ranou malého pěšáka zkosen je bez váhání;<br/>pěšáka pěšák zahubí: každý lučištník běží<br/>a&#160;každičký oř hýbá se a&#160;stejně každá z&#160;věží.</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;Zvedá se souboj, houstne boj, barvy se stěží liší<br/>a&#160;události mění se a&#160;stejně postavení,<br/>jako když Jónské moře se rozvlní, vzdouvá k&#160;výši,<br/>když rozbouří je větry zlé, co chvíli v&#160;rozběsnění.<br/>Tu bílá Amazonka však přichází, projde v&#160;tiši<br/>střed křídel černých národů a&#160;k&#160;svému vyražení<br/>ve své pouti i&#160;návratu, sem a&#160;tam chodíc všemi,<br/>Střelce a&#160;Slona, oba dva, po chvíli složí k&#160;zemi.</p>
			<p class="MLP_verse_-0-12- ParaOverride-8">&#160;&#160;&#160;&#160;&#160;Prochází, roztínajíc jej, dav nepřátelských zbraní<br/>a&#160;jako šíp či rychlý blesk do vřavy vystřeluje,<br/>dlí vzadu, místo vpředu jí vyklidí bez váhání<br/>oddíly černých nepřátel, každý jí ustupuje.<br/>Ona s&#160;důvěrou v&#160;podrážky, jež lehkostí ji chrání,<br/>že bez úhony vyvázne, když nebezpečí tu je,<br/>tajemství vnitřních polí chce ve volném běhu znáti,<br/>zví skryté, uzří zavřené a&#160;husté žne a&#160;mlátí.</p>
			<p class="MLP_verse_-0-12- ParaOverride-5">&#160;&#160;&#160;&#160;&#160;Soupeř v&#160;tu chvíli v&#160;šarvátku, hle, kníže černých nutí<br/>svou válečnici rovněž jít ku pomoci i&#160;slávě.<br/>Vida, a&#160;ona vrhá se, vznícena, do střetnutí<br/>a&#160;střemhlav stezky otevře, vyrazí k&#160;boji dravě.<br/>Loví na té i&#160;na oné straně v&#160;svém rozběhnutí<br/>Slony i&#160;Oře, Pěšáky i&#160;Střelce nedočkavě.<br/>Kdo řež a&#160;zkázu vypoví, jíž působí té chvíle<br/>dvě urozené, vznešené Královny ušlechtilé?</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Tak čelo k&#160;čelu staví se, u&#160;obou stejná síla<br/>a&#160;obě v&#160;stejné klání se vrhají stejnou zbrojí.<br/>Už už svým kopím broušeným zákeřně mává bílá<br/>a&#160;ze zad nepřítelkyni napadne tam, kde stojí.<br/>Jestli však jednu skolí to, tu druhou nepoctila<br/>líp sudba, neboť umírá šípem v&#160;tom lítém boji<br/>a&#160;tu tam pádem smrtelným v&#160;zoufalém zápolení<br/>vyzískána i&#160;trofej je, užita ale není.</p>
			<p class="MLP_verse_-0-12- ParaOverride-6">&#160;&#160;&#160;&#160;&#160;Tu ovdovělí manželé těch dvou, jež zápolily,<br/>snaží se nyní zachránit, stáhnout se do bezpečí.<br/>Z&#160;velkého biče zmámeni a&#160;vyvedeni z&#160;míry,<br/>co tolik válečníků tu rozehnal v&#160;kruté seči.<br/>Přece ne ale obráni o&#160;veškeré své síly<br/>mohou se ještě ochránit a&#160;bránit v&#160;nebezpečí.<br/>Střelce, k&#160;tomu tré Pěšáků a&#160;Slona bojovného<br/>vlastní teď krásná Kypřanka, jako věž vztyčeného.</p>
			<p class="MLP_verse_-0-12- ParaOverride-4">&#160;&#160;&#160;&#160;&#160;Ty, Adónide líbezný, stejně jich máš, jak paní,<br/>krom slona, který nese hrad, jímž nad tě vynikala,<br/>toho však přece před chvílí v&#160;neblahém, krutém rvaní<br/>pravice lučištníkova, divého střelce, sklála.<br/>Všechen ostatek zloupilo drsné a&#160;tvrdé klání,<br/>bouře hrozná ostatní lid pryč odnesla a&#160;svála.<br/>Bolestná teď je na pohled pláč vzbouzející scéna,<br/>aréna všemi národy dočista opuštěná.</p>
			<p class="MLP_verse_-0-12- ParaOverride-3">&#160;&#160;&#160;&#160;&#160;Jen oba vládci bez chotí, co po bocích jim stály,<br/>stojí tu v&#160;roucho bolestné úplně zahaleni;<br/>třebas zlovolnou štěstěnou ztrápeni, přec je pálí<br/>zámysly, druhý sňatek mít, znovu být zasnoubený.<br/>Panovník bílých napřed zve, dobrého mravu dbalý,<br/>několik věrných služebnic bývalé dávné ženy<br/>do královské své družiny; zlíbilo se mu ale<br/>vyzkoušet předem každé z&#160;nich srdce vždy vytrvalé.</p>
			<p class="MLP_verse_-0-12- ParaOverride-14">&#160;&#160;&#160;&#160;&#160;Dává jim kuráž ztéci zeď, slézt nepřátelské valy<br/>a&#160;poslední cíl dosáhnout jim stroze přikazuje,<br/>aby sám viděl, která z&#160;nich má ducha hodna chvály<br/>a&#160;nejzdatnější z&#160;bojovnic si jméno zasluhuje.<br/>V&#160;královský sňatek ženám těm, jež někdy v&#160;službě stály,<br/>výslovný zákon této hry doufat však zakazuje,<br/>vyjma té jedné jediné, jež první&#160;— černá, bílá&#160;—<br/>dotkne se druhé hranice, kam zdráva dorazila.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Zlomí váhání, vyráží ty služky vyvolené,<br/>milost přec navržena je a&#160;tím brod schůdný je ti.<br/>Ostatní z&#160;donucení však ustoupí jen té ženě,<br/>co drží rohu pravého stupeň svým počtem třetí.<br/>Křídla k&#160;patám jen ctižádost přikládá jí a&#160;žene,<br/>že proti vůli ostatních na druhou stranu letí<br/>a&#160;stezku slávy, překrásnou, špatně a&#160;těžko svede<br/>jí zapovědět panovník, jenž černý lid svůj vede.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Odtud k&#160;té slávě, která své sokyně v&#160;okamžení<br/>na zemi klade, ke zkoušce vzývá a&#160;popichuje<br/>a&#160;čtvrtá od levice, hle, pospíchá ku znamení,<br/>pozdější ale o&#160;krok jen ještě mu daleko je.<br/>Bílá mezitím samotná obsadit bez prodlení<br/>překrásné lože svatební, ejhle, přec nelenuje,<br/>s&#160;ním dědictví, jež do klína jí po zákonu padne<br/>a&#160;potleskem svých dostává žezlo, kterým se vládne.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Tak z&#160;diadému nového pyšná a&#160;oslněna<br/>povolí běhu uzdu hned prudce a&#160;bez příkazu<br/>a&#160;majíc v&#160;moci bojiště, nad nímž je ustavena,<br/>plně a&#160;zcela nahradí škody a&#160;všecku zkázu.<br/>A&#160;černá válečnice, ach, ta padne probodena<br/>na samých cíle hranicích, o&#160;stupeň k&#160;předobrazu.<br/>Prchají zbytky ostatní a&#160;Král, zře na hemžení,<br/>je obklíčen a&#160;sevřen zle ve tvrdém obležení.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Májin syn, vedle sedící, když Adon zkázu klidí,<br/>cítí tu jeho bolest s&#160;ním, jež pálí usedavě,<br/>na nová kouzla pomýšlí, pozoruje a&#160;vidí,<br/>že však bohyně Amorků má jiné věci v&#160;hlavě,<br/>když nohu nohou pokoušet se vůbec nezastydí<br/>milovaného chlapce teď pod stolem nedočkavě<br/>a&#160;nedbá o&#160;nic jiného a&#160;jako při závrati<br/>hru, ubohá, sic vyhraje, své srdce ale ztratí.</p>
			<p class="MLP_verse_-0-12- ParaOverride-8">&#160;&#160;&#160;&#160;&#160;Neztrácí čas a&#160;na vázu pozlacenou jak zoře,<br/>krásnou, která je mrtvolám nebohým těch, co dříve<br/>ve válce padli, žalářem i&#160;hrobkou, schránou hoře,<br/>roztáhne drápy kradoucí, ostré a&#160;mlčenlivé,<br/>jednoho Střelce tmavého i&#160;s&#160;jedním vraným ořem<br/>vytáhne odtud a&#160;pak je do boje vrátí živé.<br/>Protože ale každý čin i&#160;pohyb patrný je<br/>každému kolem, za nástroj jiného použije.</p>
			<p class="MLP_verse_-0-12- ParaOverride-15">&#160;&#160;&#160;&#160;&#160;Podvod provést Galanii hned vyzve bez ostychu,<br/>tak jedna z&#160;Venušiných nymf svým jménem nazývá se,<br/>ruky ne méně obratné a&#160;přebystrého vtipu,<br/>obličeje však sličného, mladičké, skvělé v&#160;kráse.<br/>Když celý Adónidův pluk je mrtev od zlých šípů,<br/>dva čerstvé válečníky hned hodí tam v&#160;krátkém čase,<br/>z&#160;nichž jeden napíná svůj luk a&#160;druhý při tom klání<br/>hrabe a&#160;frká, řičí, řve a&#160;supí bez ustání.</p>
			<p class="MLP_verse_-0-12- ParaOverride-5">&#160;&#160;&#160;&#160;&#160;Bohyně, která v&#160;znaku má myrtu a&#160;růži posud,<br/>všimne si nové pomoci, jíž vůbec netušila,<br/>soku přišlé tak znenáhla a&#160;za divný má osud,<br/>že ač partii vyhrála, vítězství prohra byla,<br/>pohled zvedajíc užaslá a&#160;pochyb plná dosud<br/>zří, kterak Posla zchytralá líce se rozzářila<br/>a&#160;z&#160;toho tah hned pochopí: „Dost, s&#160;tebou už nehraji!“<br/>říká a&#160;rukou celou hru zmate a&#160;rozmetá ji.</p>
		</div>
</body>
</html>