<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-34</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-34" xml:lang="cs-CZ">
		<div class="Z-kladn--textový-r-meček">
			<p id="_idParaDest-33" class="MLP_uroven2_basne">Vzdálenost</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Odešlo mi blaho moje,<br/>ztratil jsem své srdce. Běda! Jakým nyní žitím<br/>podepřu já žití svoje?<br/>Ach, jak zůstalo v&#160;tu chvíli<br/>temné slunce, černé nebe!<br/>Den pak k&#160;západu se schýlil,<br/>láska z&#160;mrazu je a&#160;zebe.<br/>Tvrdé odloučení, jež jsi duši dalo jíti,<br/>kdo ti řekl „odejít“,<br/>větším právem měl ti říci „mřít“.<br/>&#160;&#160;&#160;&#160;&#160;Ach bože, to „Sbohem“ sladké,<br/>které s&#160;pláčem ke mně děla, na které jsem v&#160;pláči<br/>„Sbohem“ řekl v&#160;chvíli krátké,<br/>jak to, že se od mé schrány<br/>tím má duše neloučila?<br/>Že bolest, jíž všanc byl daný,<br/>můj život tím nezabila?<br/>Duše ni života nemám, vždyť ztráceje stačil<br/>jsem mé slasti, jak jsem chtěl,<br/>sbohem dát a&#160;při tom nezemřel.<br/>&#160;&#160;&#160;&#160;&#160;Mrtev nejsem, úpím v&#160;žáru,<br/>vzdálen ohně svého, od drahého ohně tvého<br/>pohledu, ach, nebes daru,<br/>a&#160;oč je mi méně blíže<br/>plamen, v&#160;kterém zemdlívám<br/>tíživým požárem stižen,<br/>v&#160;popel změněn umírám.<br/>Oheň, ach ne! který k&#160;změně místa svého<br/>ode mne se nechce hnout;<br/>jen svou příčinou je vzdálen v&#160;dálný kout.<br/>&#160;&#160;&#160;&#160;&#160;Střecho, kdys radostný vřele<br/>ty idolu mého chráme, nebe Slunce mého,<br/>dnes jen hnízdo osamělé,<br/>sirá sluji, kde se tají<br/>strachy, hrůzy, smrti, bázně,<br/>zavři, zavři vchod, jejž mají<br/>brány bolesti a&#160;strázně,<br/>temnotné ty sídlo, ach, paláce přeubohého,<br/>padni, padni v&#160;zánik svůj,<br/>srdci šípem každý kámen tvůj.<br/>&#160;&#160;&#160;&#160;&#160;Balkóne drahý a&#160;milý,<br/>jenž jsi kdysi východem byl jasnějšího dne<br/>jasnějším a&#160;světlebílým,<br/>dnes, kdy stal ses temným stanem<br/>truchlivé a&#160;tmavé noci,<br/>zavři před bělostným ránem<br/>okno neblahé svou mocí,<br/>neboť kdykoliv mým světlům otevřeno je,<br/>ostrým mečem bolesti<br/>otvírá mi v&#160;hrudi Lásky jiné k&#160;neštěstí.<br/>&#160;&#160;&#160;&#160;&#160;Komůrko věrná a&#160;cíli,<br/>kdys poklidný přístave a&#160;sladká dálná meto<br/>mých znavených plachet bílých,<br/>teď, kdy zpit se potloukám<br/>přes vlny a&#160;tesy v&#160;moři,<br/>kdy už jenom umřít mám<br/>v&#160;ustavičném pláči, v&#160;hoři,<br/>kdo mi odhalí můj pól? kdo může říci veto,<br/>aby smrt a&#160;hrobky stín<br/>nedaly mi čárné oči a&#160;ten čárný klín?<br/>&#160;&#160;&#160;&#160;&#160;Lůžko slasti, vlasti těchy,<br/>šťastná kdys má hospodo; bolesti a&#160;touze<br/>teď útulku bez útěchy;<br/>jestli jsi jen, jak se zdáš,<br/>nade mnou tak milostivé,<br/>až mým údům poklid dáš,<br/>osušíš mé slzy živé,<br/>slitovnost, víc nežádám; žádám nyní pouze<br/>v&#160;noci, která nemá svit,<br/>aby ses mi z&#160;lůžka v&#160;hrobku mohlo proměnit.<br/>Zrcadlo, ve Slunce třpytu<br/>jasné tváře zrcadlené a&#160;ve hvězdné kráse<br/>sladkých očí čistém svitu,<br/>jež kdys bylo světlem ladným<br/>v&#160;ovdovělé záři temné,<br/>vpravdě jsi jen krystal chladný,<br/>tvrdý démant, jestli jemně<br/>neodmítneš obrážet v&#160;svém jase<br/>světla méně krásná než ta, která nemáš již,<br/>a&#160;svůj led v&#160;pláč rozpustiti neumíš.<br/>&#160;&#160;&#160;&#160;&#160;Hrabičky ze sloni bílé,<br/>nepřekonáte tou bělostí svou libý<br/>alabastr ručky milé,<br/>vy, které jste vorávaly<br/>brázdy v&#160;krásnou kštici jen<br/>a&#160;zlato jste pěstovaly<br/>v&#160;kruhu jako božský len,<br/>ach, jak dnes, kdy všecko blaho chybí,<br/>vašich drobných zubů řad<br/>ostrý je, aby mi srdce kousnutím směl zraňovat!<br/>&#160;&#160;&#160;&#160;&#160;Vody šťastné, jasné v&#160;sobě,<br/>jichž přílivem býti bylo moře ctižádostí<br/>v&#160;dávné prchlé době,<br/>v&#160;kterých dosud nedožilo<br/>plno jisker žhoucích žhavě<br/>z&#160;toho Slunce, jež se skrylo<br/>tenkráte ve vaší šťávě,<br/>ach, proč silou nezboříte, vy, oceán bez milosti,<br/>když vám vlny vzedmou lán,<br/>neblahé břehy mých slz, jimiž jsem obehnán?<br/>&#160;&#160;&#160;&#160;&#160;Vzduchu ryzí, ušlechtilý,<br/>pročištěný paprsky tak dobrými v&#160;své kráse,<br/>necítíš teď trpkou chvíli,<br/>že jiná hruď i&#160;dech jiný<br/>žije tebou, tebou dýchá?<br/>Údolí s&#160;blahými stíny,<br/>nehanbíš se, nevyčítáš,<br/>že jiná, míň vděkuplná noha tě teď šlapat bude zase,<br/>když se ještě zachovává<br/>překrásných stop v&#160;tobě vzkvetlá tráva?<br/>&#160;&#160;&#160;&#160;&#160;Ty hudební zbroji a&#160;vy<br/>sladké hry, jimiž se tolikráte ve svém žití<br/>anděl můj tak často bavil,<br/>jež jste díky jemu daly<br/>harmonií rajských zvuky,<br/>co teď znít mi bude z&#160;dáli<br/>bez nebeské jeho ruky?<br/>Že Štěstěna zlovolná tak chtěla míti,<br/>odteď vašich tónů řad<br/>jak to, že neuvolníte, či nepláčete napořád?<br/>&#160;&#160;&#160;&#160;&#160;A&#160;ty, proč se nevracíš,<br/>Slunce očím milé?<br/>Ach, co děláš? Kdo tě přijal? Kde jsi v&#160;tyto chvíle?</p>
		</div>
</body>
</html>