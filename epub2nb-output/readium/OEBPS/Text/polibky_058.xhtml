<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-55</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-55" xml:lang="cs-CZ">
		<div class="Z-kladn--textový-r-meček">
			<p id="_idParaDest-54" class="MLP_uroven2_kapitola">Hraběti Fortunanovi San Vitali</p>
			<p class="MLP_text_bez1radku">Murtola, ačkoliv viděl, jak velice jsem ho znectil a&#160;vysmál se mu v&#160;tolika <span class="MLP_znak_kurziva_11b">Vypískáních</span>, a&#160;ačkoliv viděl, že se stal pro pořekadlo a&#160;je zostuzený nejen u&#160;dvora, ale v&#160;celém městě, nicméně se ve všem přetvařoval, a&#160;třebas na něm bylo vidět, jak je rozrušený, tvářil se, že to snáší flegmaticky. Ale nakonec, když byl propuštěn ze služeb Jeho Výsosti, nedokázal už se udržet, a&#160;protože přišel o&#160;chleba, přišel i&#160;o&#160;rozum. Dospěl k&#160;přesvědčení, že se tak stalo mým dílem (jako kdybych já měl u&#160;tohoto Nejjasnějšího knížete takovou autoritu, abych mohl učinit a&#160;odčinit cokoliv), a&#160;nedovedl pustit ten dojem z&#160;hlavy. Nebral v&#160;úvahu svou malou cenu a&#160;neohlížel se na to, že ten pán má dost prozíravosti, aby po čase sám odhalil, co je kdo zač. Zmožen zuřivostí a&#160;stržen zoufalstvím překročil všecky meze, jak Vaše Vzácnost uslyší, a&#160;zpečetil všecka svá ostatní hlupáctví tímto, jež snad bude poslední, kterého se dopustil. Kdyby se totiž býval řídil lepší radou a&#160;postupoval s&#160;větší soudností, věc by se mu byla nepochybně vydařila a&#160;nechybělo mu tisíc pohodlnějších způsobů, jak vykonat a&#160;dokonat svůj záměr. Minulou neděli, prvního února, v&#160;předvečer Očištění Panny Marie, v&#160;den pro mne vždycky památný, na hlavní ulici poblíž veřejného náměstí, krátce před čtyřiadvacátou hodinou, aniž já jsem si ho všímal, zamířil na mne pistoli nabitou pěti velikými kulkami a&#160;vlastní rukou mi značně zblízka vypálil na život. Tři kulky zasáhly vrata jednoho krámku&#160;– ještě jsou tam poznamenána. Další dvě mě škrábly na levé paži, proletěly a&#160;nakonec zranily do žeber Braidu (velmi schopného mladíka dobrého rodu a&#160;mně stranícího přítele, který byl v&#160;tu chvíli po mém boku a&#160;šel se mnou na procházku), takže Bůh dej, aby z&#160;toho vyvázl. Byl to jeden z&#160;nejpatrnějších zázraků, který se tu stal od mnoha let do dneška. Zajisté zázrak Panny Marie, která pro zvláštní oddanost, kterou jí neustále projevuji, nechtěla strpět, abych v&#160;den jejího svátku zemřel tak padoušsky rukou zrádce. A&#160;také zázrak svatého Mauricia, jehož svatý oděv jsem oblékl jedenáctého minulého měsíce. A&#160;je vidět zjevný důkaz toho, neboť celá pravá část nového pláště je rozedrána a&#160;proděravěna kulkami vyjma kříže, který jediný tam zůstal nedotčený a&#160;bez jakékoliv úhony. Sluší se tedy, abych jej zavěsil jako trofej k&#160;relikviím tohoto slavného svatého. Bídák potom, co spáchal zločin, utekl a&#160;já zůstal tak ohromený plamenem, který mi zranil tvář, a&#160;ranou, která mi otřásla tělem, že jsem nepomyslil na to, abych ho pronásledoval. Ale račte pohledět, Vaše Vzácnosti, na dvojí zázrak. Ďábel, který ho svedl pokušením a&#160;přivedl ho k&#160;tomu, aby uskutečnil ten velešpatný úmysl, mu odňal i&#160;rozum a&#160;důvtip, aby se dovedl zachránit. Sotva byl na náměstí, ocitl se mezi biřici. A&#160;přestože měl u&#160;sebe mimo pistoli dvě dlaně dlouhou dýku, kterou se snad mohl bránit, nakonec ho chytli, lidé ho zmlátili a&#160;byl odveden do vězení, kde bez jiného mučení ihned vyznal a&#160;stvrdil, že na mne vystřelil, pevně rozhodnut zabít mě, a&#160;prohlásil, že kdyby byl mohl, třebas by to znamenalo jistou smrt, byl by mě byl přepadl v&#160;pravé poledne, když jsem se vezl v&#160;kočáře s&#160;vévodou a&#160;kardinály. Buď Bohu chvála, případ skončil tak, že o&#160;něm mohu psát a&#160;vypravovat jej. Co mě v&#160;té věci sužuje, je na jedné straně přítelovo neštěstí, které mi tísní duši, neboť se mi zdá, že bez viny trpěl za mne. A&#160;z&#160;druhé strany pověsti, které ten ničema roztrušuje, aby zakryl svou závist a&#160;omluvil svou zlovůli: že jsem prý ho pomlouvačnými zostouzejícími básněmi urazil, pokud jde o&#160;čest sester. Bůh ví, jestli jsem kdy v&#160;některém z&#160;těch svých burleskních listů překročil hranice směšnosti a&#160;šprýmu, protože jsem vtip považoval za velmi mírný způsob, jak vyléčit jeho aroganci. A&#160;také bych nebyl zaběhl přes tu mez, kdyby mě on sám byl nevyprovokoval zpupným a&#160;nenávistným chováním. Teď jsem se já obrátil na Jeho Výsost, žádal jsem ji o&#160;milost pro život zločince a&#160;požádal jsem o&#160;zprostředkování i&#160;kardinály. Ale Jeho Výsost odpověděla, že nemůže dělat nic, dokud nad ním nevynese ortel senát. Zločin je opravdu ohavný, ohromný a&#160;nestoudný a&#160;přitěžuje v&#160;něm mnoho mimořádných okolností. Zbraně zakázané pod hrdelním trestem, pokus vraždy na veřejné ulici, smrtelné zranění zasaženého, úkladné jednání, osobní zrada na řádovém rytíři vévodově a&#160;služebníku kardinála, hostu Jeho Výsosti&#160;– to jsou všecko okolnosti, které dělají z&#160;toho případu případ hrdelní. Proto podle mínění všech, jestli Braida zemře, ten blázen udělá přemet na tři stopy rovnou katovi pod ruku; jestli nezemře, protože tu nebude žádost příslušné strany, mohl by snadno dostat milost a&#160;jít si na celý život psát sonety na vodě třicet dlaní dlouhým brkem. Ta příhoda mě tak ohromila, že nejsem při smyslech a&#160;nemohu si ještě sám věřit, že jsem živý. Chtěl jsem o&#160;tom vyrozumět Vaši Vzácnost, protože vím, že jako můj obzvlášť nakloněný pán pocítí radost, že jsem unikl tak velikému nebezpečí. Přál bych si, aby to věděli přátelé a&#160;především můj pán Stigliani, který mi musí prominout, jestliže unesen vášní jsem pojal o&#160;něm podezření, které jsem pojal, protože teprve po této události jsem se dověděl to, co jsem dříve nevěděl, že totiž ten chlap nepsal jen posměšné skladby, nýbrž i&#160;nanejvýš nestoudné paskvily a&#160;rozesílal je sem i&#160;tam. Dost, chtěl mi nakonec oplatit vypískání vypískáním a&#160;mně skutečně ještě píská v&#160;uších <span class="MLP_znak_kurziva_11b">střílenice</span><span class="CharOverride-1">, k</span><span class="MLP_znak_kurziva_11b">terá dala ránu a&#160;ta byla jak od kanonýrů</span><span class="CharOverride-1">. Věřím, že mi chtěl dát na </span><span class="MLP_znak_kurziva_11b">mou duši</span>, <span class="MLP_znak_kurziva_11b">pár za uši </span>a&#160;oběsit mě na svém <span class="MLP_znak_kurziva_11b">bimbátku</span>. Teď, když je věc u&#160;konce, pošlu Vaší Vzácnosti, co zbývá z&#160;ostatních <span class="MLP_znak_kurziva_11b">Vypískání</span>, a&#160;byl bych rád, aby byla čtena. A&#160;náš Pán ať Vám požehná, jak si přejete.</p>
			<p class="MLP_text_-12-0-">Turín (začátek února 1609)</p>
		</div>
</body>
</html>