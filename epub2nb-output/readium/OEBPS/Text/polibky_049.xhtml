<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-46</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-46" xml:lang="cs-CZ">
		<div class="Z-kladn--textový-r-meček">
			<p id="_idParaDest-45" class="MLP_uroven2_basne">Na smrt své matky</p>
			<p class="MLP_verse_-0-12- ParaOverride-1">Vracím se v&#160;pláči zas pozdravit ten kámen,<br/>kde ta, co devět lun mě v&#160;klíně zavírala,<br/>uzavřen nechala svůj popel v&#160;stínu thuje.<br/>Mír tobě, prosím, tobě žalem zmámen<br/>klaním se, matko, s&#160;Múzou, již trýzeň jala,<br/>tryznu tvou i&#160;svoje strázně teď obnovuje.<br/>Mé slzy blahořečené, ty, které uvolňuje<br/>srdce vám oddané, popely milované,<br/>vy kosti ctěné, vy ostatky uctívané,<br/>té, z&#160;níž jsem zrodil se a&#160;jíž je, bědné k&#160;zmaru,<br/>součástí tělo mé! Ach, duch tvůj-li rozumí mi,<br/>matko laskavá, přijmi<br/>pláč za své mléko, a&#160;to budiž posledním z&#160;darů!<br/>Kdo však, ó běda, k&#160;tobě v&#160;mém přimknutí brání?<br/>Skála krutá a&#160;tvrdá, však neméně tvrdá a&#160;bdělá<br/>zlovolná bohyně, ta lučištnice lstivá,<br/>slepá, hluchá, šelma neúprosná, divá,<br/>jež tě do mrazivé tmy urny uzavřela<br/>a&#160;chtěla dokonce, abych já zavřel svou dlaní<br/>ústa, odkud tak sladká, tak hojná k&#160;nespočítání<br/>míval jsem slova a&#160;polibky pro svoje vykoupení:<br/>teď ležíš utěšena ve věčném odmlčení.</p>
			<p class="MLP_verse_-0-12- ParaOverride-1">Matko, ty ležíš? Vskutku tedy jasem<br/>dvou světel tvých, zsinalých ve tmě šeré,<br/>navždy mým očím denní záře hasne?<br/>Nad otcem lkal jsem před kratičkým časem,<br/>teď, že mé srdce již dvojí trýzeň dere,<br/>naroveň s&#160;ním, v&#160;drsnosti slupky časné,<br/>nad matkou lkát mě nutí nebe jasné;<br/>ač první jizvu čas mi nezacelil,<br/>zjizvuje mě už rána nové střely.<br/>Matko, ty ležíš? Ach, drahou uchvátila,<br/>příliš cennou kořist mi bohaprázdná vzala<br/>ta, jež tě odpoutala<br/>od života, mne trýzní naplnila.<br/>Kdo dokáže mě zpět přilákat k&#160;ctnosti?<br/>Kdo, když mi těžko od tebe tak v&#160;dáli,<br/>mezi strastmi a&#160;srázy tolikými<br/>dá útěchu, anebo poradí mi?<br/>Když poklad, marně oplakaný, vzali,<br/>o&#160;nic nedbám, nic není po libosti,<br/>žádná, krom smrti, není vhodná dosti<br/>sladkost, aby mi žluč mou rozpustila,<br/>když upírá sem oko luna bílá.</p>
			<p class="MLP_verse_-0-12- ParaOverride-1">Vím, když jsi přítěž míjející v&#160;čase<br/>odvrhla, matko, a&#160;z&#160;tvých vlasů hbitě<br/>závistná ruka odtrhla hřívu žití,<br/>žes Tvůrci pěti světů radostná se<br/>oddala v&#160;náruč, jemu, který si tě<br/>z&#160;tisíců duší sám ráčil vyvoliti.<br/>Vím, že ve výši, nad okruhy, jež svítí,<br/>se procházíš a&#160;těch hvězd, odkud září<br/>empyreum, zvětšuješ řad i&#160;záři.<br/>Jakým však mohu, v&#160;tak náhle přišlé chvíli,<br/>štítem odrazit tu ránu, krutě strohou?<br/>Jak chorá prsa mohou<br/>zůstati pevná na otřes této síly?<br/>Dobře činí nebe, žes k&#160;slasti mu i&#160;zdobě,<br/>i&#160;slepý svět, jejž lítost zachvátila,<br/>i&#160;já, že s&#160;tebou sdílím jeho stíny.<br/>Tys svrhla dolů svazek trápení a&#160;viny,<br/>tys v&#160;nadzemské království andělů vystoupila;<br/>já, stísněn bolestí, marním dny navzdor době;<br/>já padl a&#160;ležím, dokud se nevrátím k&#160;tobě,<br/>a&#160;nenávidím slunce, vždyť nemaje tvůj svit,<br/>čím bych byl neznaven, co mohu ještě zřít?</p>
			<p class="MLP_verse_-0-12- ParaOverride-6">Bloud je a&#160;ubohý, kdo svoji naděj zdejší<br/>upíná na tebe, ach, světe klamavý,<br/>od strázni k&#160;radosti stále tak blízko tu je.<br/>Jak lehkou nohou jdou hodiny nejzadnější<br/>za těmi prvními a&#160;prudký, prchavý<br/>život, hle, ku svému zániku sestupuje.<br/>Vždyť i&#160;když stává se, že nebe předurčuje<br/>stín dobra, pozdě k&#160;nám přijde a&#160;prchá zase<br/>a, téměř v&#160;slunci mha, ve mžiku rozplývá se.<br/>Já doufal, věřil jsem, že projdu jako v&#160;ráji<br/>s&#160;tebou tím, pro tě kdys radostným, truchlým nyní<br/>žitím, žitím-li činí,<br/>že v&#160;žití smrtelní smrt každou chvíli mají,<br/>že každou hodinu duch nesmrtelný zmírá.<br/>Hle, všecko dobro mé je vzato teď z&#160;mých dlaní<br/>a&#160;všecka radost má vyhasla do tmy s&#160;tebou.<br/>Nevím z&#160;tolika škod než, ach, jen sám nad sebou<br/>stále si naříkat, kdy k&#160;hvězdám v&#160;odevzdání<br/>líc, srdci zvadlému dávajíc průchod, zírá<br/>a&#160;volat po všechny hodiny v&#160;lada širá:<br/>jak surový osud, nebesa dobrotivá,<br/>jak štědrá příroda, smrt lakomá a&#160;chtivá!</p>
			<p class="MLP_verse_-0-12- ParaOverride-1">Dobře vzpomínám, kdy hbitě, lehce zcela<br/>rozepjal prvně z&#160;údolí slzavého<br/>tvůj duch peruti k&#160;nebi nad hvězdami,<br/>na sladkém loži obklopenas dlela<br/>šesterem dětí, šesti plody svého<br/>něžného klína, lásky tvé zástavami,<br/>skleslým zástupem, v&#160;očích se slzami,<br/>já ve tvých nohou stál. Ty ve slitovném citu<br/>mne v&#160;náručí k&#160;svým ňadrům tiskla jsi tu,<br/>v&#160;tom náručí a&#160;na hruď, kde jako malý<br/>v&#160;povijanu jsem líhal blízko mámě,<br/>na hruď, jež zrodila mě,<br/>v&#160;náručí, v&#160;pažích, jež mne vychovaly,<br/>přitiskl jsem se, abych rty žíznivými<br/>pevně z&#160;tvých, odkud prchal s&#160;rychlým časem,<br/>poslední dech směl vstřebat nedočkavě.<br/>Tvá rodinka plakala usedavě,<br/>i&#160;já jsem zaplakal přebolestným hlasem;<br/>tys neplakala a&#160;zbožnými světly svými,<br/>rozjasňujíc temnoty vůkol jimi,<br/>s&#160;tváří už jasnou, již bolest nekalila,<br/>do srdce všechen krutý žal jsi skryla.</p>
			<p class="MLP_verse_-0-12- ParaOverride-10">A&#160;jak (ach, ubožák!), jak jenom já teď mohu<br/>vzpomínat bez vzdechů posledních slov tvých vroucích,<br/>jež v&#160;hloubku vryty jsou do srdce mého!<br/>„Ach bože, synu, zůstaň, já odcházím teď k&#160;Bohu,<br/>popros onoho Pána, který je všemohoucí,<br/>aby mě přijal. Zápasu smrtelného<br/>já necítím, patříc na tebe, ni trýzeň žalu svého,<br/>jen když při kroku, který už poslední je,<br/>blahořečit ti, líbat tě teď dovoleno mi je.“<br/>„Kam, matko, odtud jdeš? Ach, zastav nohu v&#160;spěchu!“<br/>jsem říci chtěl, leč marna námaha má.<br/>Kde necháváš mě sama,<br/>což mohu zadržet příval svých slz a&#160;vzdechů?<br/>Ty oči mezitím, ty, běda, milované,<br/>co vůdcem byly mi, když čest mě provázela,<br/>co na mne sladce a&#160;laskavě patřívaly,<br/>co nad mým trápením tak často plakávaly,<br/>když Smrt svůj chlad a&#160;mráz na tebe rozestřela,<br/>viděl jsem temným mhy závojem zakrývané,<br/>sil údy viděl jsem zbavené, zmrazované<br/>tělo pak padnout v&#160;zem, bez vlády, bez pomoci,<br/>sevřen těžkým snem a&#160;nekonečnou nocí.</p>
			<p class="MLP_verse_-0-12- ParaOverride-1">Zřel jsem to, běda! proč viděl jsem a&#160;svoje<br/>též nezavřel jsem pláčem oči žalné,<br/>než vidět, jak tvé zavřené zem svírá?<br/>Ach, jak bych rád, jít s&#160;mými i&#160;ty tvoje,<br/>udal svým krokům, chabým, k&#160;cestě dálné<br/>cíl, kde smrtelný běh se uzavírá!<br/>Tak tu (jak jinak?) suchá na zem, sirá<br/>bylina padá a&#160;plod zelený je?<br/>Tak tam, kde pramen vyschlý, bez vody je<br/>a&#160;žádné vláhy se mu nedostává,<br/>potůček dosud blyskotavý, živý,<br/>pln vody kypí, divý?<br/>Tak při západu slunce zapadává<br/>a&#160;září z&#160;něj jen jeden zásvit zbylý?<br/>Ani trýzni by smysly nebránily,<br/>protože já byl přemožen v&#160;té chvíli:<br/>nechtěla však Smrt tvrdá, pyšně němá,<br/>být v&#160;jediném dni milosrdná k&#160;dvěma.</p>
			<p class="MLP_verse_-0-12- ParaOverride-1">Jiný, ach, od těch dob pokrm a&#160;vyražení<br/>než pláč a&#160;trápení a&#160;tíži trpké strasti<br/>můj život ubohý neměl po dobu celou<br/>a&#160;není div už, že mé smutné obdaření<br/>nenachází svůj mír a&#160;srdce nemá vlasti<br/>od chvíle, kdy se mé trápení rozhořelo.<br/>Zázrakem mnohem spíš by jistě býti mělo,<br/>jak to, že pozemský závoj svůj netrhám<br/>a&#160;neprovázím tě, ach, líný, k&#160;nebi tam.<br/>Co meškáš, bolesti útěcho bohapustá?<br/>Ach, vrať se, Smrti, ty, jíž jícen hříchem zeje!<br/>Je-li však pravdou, že je<br/>posledním přístavem, co lidské strázni zůstal,<br/>proč volám Smrt, by stála ku pomoci,<br/>aby nit života přetrhla nenadále?<br/>Proč, chudák, žádám si konec svých utrpení?<br/>Nemám mít tedy Smrt pro prahnutí a&#160;chtění?<br/>Však lepší, matko, je, abych žil, prahnul stále,<br/>abych vytrpěl trest své temné věčné noci<br/>a&#160;zvěčnil trýzněmi život, jak budu moci<br/>a&#160;dokud od tebe vzdálen tu pozůstávám,<br/>jak jsem tě živou ctil, mrtvou tě oplakávám.</p>
			<p class="MLP_verse_-0-12- ParaOverride-1">Ty však, ó duše, jež trávíš čas svůj krásný<br/>nad nehybným okruhem Všehomíra,<br/>oproštěna od kalu pozemskosti,<br/>kde Amorů dav, planoucí a&#160;jasný<br/>k&#160;živému Slunci andělů nyní zírá,<br/>co bílý den koná až do věčnosti,<br/>zatímco každou chvíli v&#160;blaženosti<br/>zříš Mysl světa a&#160;mé utrpení<br/>v&#160;zrcadle neomylném bez zachvění;<br/>ach, jestli mír, plný nebeské záře<br/>a&#160;blaho tvé, strast nechá na pokoji,<br/>mysl upři, kde schránu tvoji<br/>lačná hrobka i&#160;zem pokryje šlářem,<br/>jak třikrát, čtyřikráte mramor kolem něho<br/>leštím a&#160;líbaje, jménem volám<br/>vznešený stín drahého ducha z&#160;ráje.<br/>Jak blatouchem, vavřínem, květy háje,<br/>jak růžemi a&#160;fialkami zpola<br/>truchle rukou zkrášluji k&#160;poctě jeho.<br/>Přijmi s&#160;potěchou ze sídla vysokého<br/>slitovné dílo s&#160;lijákem, jenž zní ti,<br/>když rozsévám ti pláče víc než kvítí.</p>
			<p class="MLP_verse_-0-12- ParaOverride-1">Mlč, mlč, kanzóno: ať poustoupí síla<br/>chladu inkoustu žáru slz, jež žhavá<br/>vylévá bolest, v&#160;srdce bodající;<br/>že verš je pro ni nedostačující,<br/>čest jeho mření mlčením svým vzdává.<br/>Však s&#160;žilou básnickou, jež očím dána byla,<br/>by lásce rovná bolest se projevila,<br/>co nevyjádří ruka na papíře,<br/>rci, vlhký jazyk pláče v&#160;pravé míře.</p>
		</div>
</body>
</html>