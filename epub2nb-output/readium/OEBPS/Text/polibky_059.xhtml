<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-56</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-56" xml:lang="cs-CZ">
		<div class="Z-kladn--textový-r-meček">
			<p id="_idParaDest-55" class="MLP_uroven2_kapitola">Nejjasnějšímu pánovi<br/>knížeti z Mantovy</p>
			<p class="MLP_text_bez1radku">Když jsem očekával nějakou odměnu za své služby u&#160;tohoto dvora, hle! jsem tu teď ve vězení pod záminkou, že prý jsem žertoval ve svých verších pramálo uměřeně o&#160;osobě Nejjasnějšího pána. A&#160;zároveň mi vzali nejen všechen ten nečetný majetek, který jsem měl, ale&#160;– a&#160;to mě tíží víc&#160;– rukopisy, v&#160;nichž je největší díl mého nedokonalého hmoždění. V&#160;této nemilosti nevím, ke komu se utéci, ne-li k&#160;velkomyslnosti Vaší Výsosti, jedinému útočišti ctnosti&#160;– k&#160;svému obvyklému a&#160;jedinečnému ochránci. A&#160;na Vás se obracím, aby mi Vaše svrchovaná lidskost byla prostředníkem, abych nemusil nadlouho hynout v&#160;takové bídě, v&#160;níž&#160;– jsem si jist&#160;– ze všeho zemru zoufalstvím a&#160;zlostí. Vaše Výsost bude moci doporučit ústně mne, ubohého opuštěnce, panu knížeti z&#160;Piemontu při příležitosti jeho příchodu sem; a&#160;nadto svými dopisy a&#160;dopisy Nejjasnější paní infantky působit u&#160;této Výsosti k&#160;tomu, aby svolila připustit mé ospravedlnění, jsem-li nevinen, a&#160;aby znovu potvrdila moji vinu, jsem-li vinen. Ale nedají-li jinak, rád vyznám, že jsem vinen, jen abych byl s&#160;to dosáhnout omilostění díky královské a&#160;křesťanské milostivosti Nejjasnějšího pana vévody a&#160;prostřednictvím blahovolného zásahu Vaší Výsosti, jestliže při své dobrotivosti bude ráčit poskytnout mi záštitu. Zákrok by měl být horlivý a&#160;přímluva účinná, tak aby nevypadaly ani všední, ani pracně vystarané, právě tak jak Vaše Výsost je umí vykonávat a&#160;obvykle vykonává, když obdaří ochranou oddaného služebníka. Ujišťuji Vaši Výsost, že uskuteční čin hodný její velkodušnosti, když pozvedne z&#160;tohoto útlaku a&#160;osvobodí od této pomluvy nešťastníka, který zničil sám sebe, aby sloužil jinému. Tak vynaloží svou přízeň na poddaného, který ji bude umět uznat&#160;– v&#160;mezích své chabosti&#160;– všemi projevy vděčnosti, jež si bude žádat takový závazek, a&#160;na osobu, která bude vždy připravena věnovat službě Vám ten život, který, jak budu se honosit, přijmu z&#160;ruky Vaší Výsosti. Jíž se nakonec hluboce klaním.</p>
			<p class="MLP_text_-12-0-">Turín, 27. dubna 1611</p>
		</div>
</body>
</html>