<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-57</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-57" xml:lang="cs-CZ">
		<div class="Z-kladn--textový-r-meček">
			<p id="_idParaDest-56" class="MLP_uroven2_kapitola">Nejjasnějšímu panu<br/>kardinálu Gonzagovi</p>
			<p class="MLP_text_bez1radku">Jsem pořád ještě ve vězení a&#160;rok už uplynul. Od vánočních svátků až podnes Jeho Výsost slíbila stu lidí, že mě osvobodí. A&#160;přece není vidět žádný výsledek a&#160;poznávám, myslím, že Jeho Milost chová ke mně ještě nějakou nedůvěru a&#160;pochybuje o&#160;mém jazyku a&#160;o&#160;mém peru. Pokoušel jsem se ujistit ji mnohými cestami, že nejsem ničím poskvrněn. Ale jestliže Vaše Výsost při příležitosti svého pobytu zde nevynaloží všechny síly a&#160;všechnu svou laskavost v&#160;můj prospěch, nezbude mi než zemřít zoufalstvím uprostřed této bídy. Nežádám v&#160;tuto chvíli úplnou svobodu, ale slušnější a&#160;čestnější uvěznění v&#160;nějakém soukromém domě nebo ve vězení ve městě Turíně, odkud bych pak mohl snáze jednat o&#160;svém ospravedlnění a&#160;dát na vědomí Jeho Výsosti výsledek, tak jako si pokorně žádám být jejím oddaným a&#160;vděčným služebníkem.</p>
			<p class="MLP_text">Učiňte to, Vaše Výsosti, poníženě Vás prosím, a&#160;ujistěte ho především, že nemohu, ač bych chtěl, odejít od tohoto dvora, protože jsem vázán různými ohledy a&#160;především proto, že jsem odešel ze služeb pana kardinála Aldobrandina pro jisté neshody. Budiž zkrátka Váš zásah vřelý tak, aby se naplnily ty blahořečené sliby a&#160;svázaly mého ducha navždy nepřervatelným řetězem závazku k&#160;Vaší Výsosti. Chci po Vás mnoho, ale nezbytí mě pohání a&#160;důvěra mě ubezpečuje.</p>
			<p class="MLP_text">Nebudu se dál rozšiřovat, protože chci doufat, a&#160;ne obtěžovat. S&#160;tím líbám v&#160;úctě roucho Vaší Výsosti.</p>
			<p class="MLP_text_-12-0-">Turín, 14. dubna 1612</p>
		</div>
</body>
</html>