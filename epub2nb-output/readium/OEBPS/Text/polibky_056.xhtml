<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-53</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-53" xml:lang="cs-CZ">
		<div class="Z-kladn--textový-r-meček">
			<p id="_idParaDest-52" class="MLP_uroven2_basne">Úryvek<br/>z&#160;II. knihy, stanzy 48–70</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Dvě tu byly, jedna jen s&#160;potomkem jediným,<br/>druhá za bohatství měla blíženky dvě krásné;<br/>prožívaly bolest matky, jaty mlčením,<br/>k&#160;nebi obracejíce slzavé hvězdy jasné.<br/>Proti té, jež bázlivá si tiskla k&#160;prsům svým<br/>jediného synáčka, hledajíc místo spásné,<br/>pohnul rychlý krok a&#160;paži krutou svými vzpřahy<br/>jeden žid, dočista bosý, zpolovice nahý.</p>
			<p class="MLP_verse_-0-12- ParaOverride-6">&#160;&#160;&#160;&#160;&#160;Rozedraný, krátká vesta, oblečení jeho,<br/>které mu jen s&#160;bídou krylo tělo po kolena,<br/>purpurový hadr, z&#160;kučer vousu rezavého<br/>splývaly mu licousy, dlouhé až po ramena,<br/>vykloubená ústa a&#160;rty cosi nadulého,<br/>rozcuchané brvy, oči třeští do ztracena,<br/>se špinavým čumákem, pleť bídná, popelavá,<br/>dohromady člověk, a&#160;přec vzhled jak šelma dravá.</p>
			<p class="MLP_verse_-0-12- ParaOverride-8">&#160;&#160;&#160;&#160;&#160;Mlčela ta krásná žena, aniž uvolnila<br/>hlas, pláč nebo žalný vzdech, bolest jí slova vzala,<br/>v&#160;naději na slitování syna uchopila,<br/>holomkovi dobrovolně ho pak podávala;<br/>kdyby ona závojem svá světla nepokryla<br/>a&#160;kdyby se jeho, maní, jinam nedívala,<br/>získal by ho sladký pohled a&#160;železo vřelé<br/>vypadlo by z&#160;kruté ruky zlého hubitele.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Co však, co jen platí krása proti zuřivosti?<br/>On stiskl své železo a&#160;chlapce bodl směle;<br/>ten, jak dělává se, k&#160;tomu s&#160;prostou příchylností<br/>s&#160;úsměvem vrahovi „Tati“ řekl přitom vřele<br/>a&#160;pobízen rovněž dětskou slastí s&#160;nevinností<br/>napřáhl svou ruku na nůž, jenž jej proklál cele,<br/>věře, že je to dar, mysle, že je stříbro siná ocel<br/>meče, jenž byl smrti krutá prapříčina.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;On na něho vůbec nedbal ani nepohlédl,<br/>tam, odkud vycházel úsměv, železo své vrazil,<br/>ale jak jej probodena ubožáka zhlédl<br/>umírajícího vadnout v&#160;žalu, jenž ho krutě srazil,<br/>had z&#160;Egypta slitovným se téměř státi svedl,<br/>cítil bolest, slzel nad ním, on, jenž život zkazil.<br/>Když se však soustrast a&#160;slzy uklidnily tiše,<br/>rychle potom slitování ustoupilo pýše.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;Obrátí se na druhou a&#160;zmatky srdcem chvějí,<br/>které z&#160;obou dětí a&#160;jak zraní v&#160;nenávisti.<br/>Co má dělat ubožačka a&#160;kdo pomůže jí?<br/>Kde bude, kam vrtne se, kde pomoc pevně zjistí?<br/>Utíká kol dokola a&#160;on, hle, sleduje ji,<br/>hladový a&#160;žravý pes, dychtící po kořisti.<br/>Ona, bloudíc, nevnímá už: ta či ona strana,<br/>vypadá jak plachá ovce dravým vlkem hnaná.</p>
			<p class="MLP_verse_-0-12- ParaOverride-8">&#160;&#160;&#160;&#160;&#160;Vedena týmž silným citem, který v&#160;hrozné chvíli<br/>dobrého Trojana přiměl, aby otce svého<br/>na zádech, za ruku synka, z&#160;poslední své síly<br/>vyrval krutým plamenům požáru zuřivého,<br/>skrýší stala se i&#160;schránou dvou svých dcerek milých,<br/>aby vyrvala je z&#160;rukou plenitele zlého<br/>a&#160;sem a&#160;tam nosila (ach, náklad žalný, sladký!)<br/>děti drahé v&#160;náručí, v&#160;loktech zoufalé matky.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Ubohá, leč proč a&#160;k&#160;čemu, prchne z&#160;nebezpečí,<br/>nezachrání se však; neboť zlo se valí nově;<br/>tak pták sokolův dráp cítí v&#160;hrůzné lovu léči,<br/>zatímco uniknout touží chtivé tlamě psově.<br/>Tady jiný ukrutník na první dítě v&#160;seči,<br/>které v&#160;náručí jí leží, šíp svůj pohotově<br/>vrhne a&#160;ze rtů, jež sály z&#160;ňadra mléko prve,<br/>vytéká teď vrchovatý pohár rudé krve.</p>
			<p class="MLP_verse_-0-12- ParaOverride-7">&#160;&#160;&#160;&#160;&#160;V&#160;tom k&#160;ní rychle dorazí a&#160;ihned ohrozí ji<br/>silnějšími zbraněmi barbar, jenž živé ničí,<br/>spatří přitom druhé dítě, které v&#160;náručí jí<br/>sevřeno dlí v&#160;objetí, vysmívaje se, křičí:<br/>„Protože se k&#160;tobě vine láskou, která zpíjí,<br/>bezdůvodně oddělit tě od něj se mi příčí,<br/>aby byl váš svazek pevný, milost prokážu ti,<br/>k&#160;hrudi přibodnu je kopím v&#160;jednom rozmáchnutí!“</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Ubožátko jak danělka, kterou vystrašili,<br/>jíž v&#160;ohradě stinné skryješ, bázní zoufající,<br/>uvnitř brázdy sněhu, v&#160;níž plamenů jasně bílých<br/>nejživější semena skryl Amor milující,<br/>mezi tím a&#160;oním prsem, zmatené v&#160;tu chvíli<br/>od železa líce, skrylo svoji plachou líci<br/>chápavosti mělo tolik hořké v&#160;srdci měkkém,<br/>že se smrti svedlo bát a&#160;couvnout před útěkem.</p>
			<p class="MLP_verse_-0-12- ParaOverride-8">&#160;&#160;&#160;&#160;&#160;Kolikrát nadarmo na něj ve zlém napřažení<br/>hrůzný hrot zamíří zrádce; v&#160;ráně však se mýlí.<br/>Krutá zmýlená, leč horší chyby napravení:<br/>probodne je i&#160;s&#160;ní, oba v&#160;krutě stejnou chvíli.<br/>Rozpřáhne děťátko ruce v&#160;malém okamžení,<br/>matka klesá, tisknouc si je k&#160;sobě ze vší síly,<br/>a&#160;tak trupem nehybným, bez hlesu, okamžitě<br/>učiněna křížem jest pro křižované dítě.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Kdo kdy spatřil, Arpino, jak tvoje ruka znalá<br/>umným slohem zpodobnila slavné Slitování<br/>ve chvíli, kdy jeho láska ve svou náruč vzala,<br/>ušlechtilá, houfec dětí v&#160;bludném putování:<br/>ta líbezná, mírná žena stejně vypadala,<br/>rozcuchaná hříva, bosa, roucho v&#160;rozevlání<br/>a&#160;kolem ní rozkvétalo něžných v&#160;nevinnosti<br/>pět výhonků potomstva, naděje budoucnosti.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Ač surová směrnice výnosu královského<br/>krom kojenců nežádá si jiné děti malé<br/>a&#160;ty její ve věku jsou starším zmíněného,<br/>odcházejí, odvedeni v&#160;hloučku na dvůr krále.<br/>Přitisknut v&#160;bratrské lásce jeden na druhého,<br/>hrají si a&#160;dovádějí v&#160;družbě nebývalé,<br/>neboť ona každému, kdo hne se, nohu řídí,<br/>protože je rozdělené s&#160;nelibostí vidí.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Hledal si v&#160;tabulce malé první značky snadné,<br/>aby v&#160;prvním umění tak zvládl slovo čtené<br/>žáček nový a&#160;hebrejské řeči řádky ladné<br/>četl na ní vyryté a&#160;sem tam roztroušené,<br/>když mu, ejhle, sražena je hlava a&#160;jí padne<br/>do klína na nevinné listy zde připravené<br/>a&#160;svůj osud nejvyšší v&#160;ně životem svým tiše<br/>nachovými písmeny bolestiplně píše.</p>
			<p class="MLP_verse_-0-12- ParaOverride-10">&#160;&#160;&#160;&#160;&#160;Pohne proti druhému krok hrozný bez oddychu<br/>potom, co oddělil hlavu od hrudi svým tnutím;<br/>vidí ho tam, jak jablko hryže v&#160;děsném tichu,<br/>to jablko smrtelné, ach, příliš trpké chuti.<br/>Tu napřímí k&#160;hrdlu, jež je shltne&#160;— v&#160;drsném smíchu&#160;—<br/>vnadidlo sladké a&#160;zralé, ocel, nástroj smrti,<br/>a&#160;hořkou a&#160;silnou ranou to mu způsobuje,<br/>že polykajíc zlou dýku, v&#160;smrt se zakusuje.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Zde skotačí skok a&#160;skok ten třetí, dosud malý,<br/>na vysněném oři z&#160;třtiny ujížděje všemu;<br/>ubožáček neví, jaký útok nenadálý<br/>je mu souzen, k&#160;nejkrutější smrti určenému.<br/>Tady srdce z&#160;kamene, jejž démant nazývali,<br/>napřed rukou uchvátí, pak hrdlo prořízne mu,<br/>na zem srazí ho a&#160;nechá, když se v&#160;hrůze svalí,<br/>přijmout zápas se smrtí a&#160;se smíchem se vzdálí.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Překrásného praporu líbezné pozůstatky<br/>kupředu kráčeli nyní pátý jen a&#160;čtvrtý,<br/>párek, který byl nadmíru přebolestné matky<br/>(matky už víc nevyslovím) dvojčat porod krutý.<br/>Jeden, krouže, otáčí se v&#160;šiku tam a&#160;zpátky,<br/>honí káču v&#160;louži krve, vlček rozběhnutý;<br/>a, celý se na dětskou hru soustřediv v&#160;své křeči,<br/>málo, chudák, pomyslil na blízké nebezpečí.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Proti tomu napřáhnul svou pravici i&#160;zbraně<br/>neurvalý útočník rychle a&#160;hospodárně,<br/>rána smrtelná však tam, kam mířil nečekaně,<br/>nesestoupila, i&#160;když nesestoupila marně.<br/>Neboť, vstoupiv mezi ně, do sebe vzal ji maně<br/>jeho blízký bratr a&#160;tak dopadla přec zdárně.<br/>Řekl onen v&#160;téže chvíli: „Marně vinu kladeš<br/>na mou ruku, jestliže si rány jiným kradeš!“</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Pod sukní ona v&#160;tom čase posledního kryje,<br/>posledního, který z&#160;pěti ještě zůstává jí.<br/>Co to však? Ten o&#160;pomoc tu volá, v&#160;pláči nyje<br/>a&#160;moldánky svými, jimiž dosud patří ráji,<br/>druhému zjevuje šalbu, jejíž obětí je,<br/>že ho roucho matky světu schovaného tají.<br/>Prosťáček, neumí mlčet ani ke své spáse,<br/>protože se nenaučil v&#160;krátkém čase bát se.</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;Neznalá lsti ani šalby, strachem rozechvělá,<br/>ta, jíž jenom láska smysl a&#160;žal život dává,<br/>neumí nic jiného, než děsem zbledlá celá<br/>nechat přes oči lhát srdce, hrůzou popelavá;<br/>moldánky však prozradí ji, vedou samy zcela<br/>v&#160;ústrety tu slepou zbraň, jež osudem se stává.<br/>Následuje dětský hlas až k&#160;samu zřídlu jeho<br/>meč a&#160;stopou zvuku jdoucí dosahuje svého.</p>
			<p class="MLP_verse_-0-12- ParaOverride-11">&#160;&#160;&#160;&#160;&#160;Ne tak proti luňákovi zlovolnému chrání<br/>slípka svoje kuřátka pod křídly v&#160;rozpřažení,<br/>jako ona před barbarem, krvelačným v&#160;přání,<br/>neopatrného štítí; nic to plátno není;<br/>šelma ta s&#160;kamenným srdcem máchne znenadání<br/>sečným mečem a&#160;ten hrdlo najde bez míření;<br/>hošík leží zavinut v&#160;háv krve, jenž ho halí,<br/>pohřben mezi mrtvolkami bratříčků svých malých.</p>
			<p class="MLP_verse_-0-12- ParaOverride-11">&#160;&#160;&#160;&#160;&#160;Jak Niobě bylo vidět, když, ach, z&#160;nebes zřela<br/>vystřelovat prudké šípy v&#160;smrtonosné chvíli,<br/>protože rozenci z&#160;Délu v&#160;jediném dni zcela<br/>sirou od životů sedmi ji tak učinili,<br/>že nakonec, vidouc, kterak dští poslední střela,<br/>to bolestné divadlo, se zdrží, nezakvílí<br/>a&#160;tu tělo, otupené trýzní z&#160;utrpení,<br/>mění se v&#160;mrazivý křemen, v&#160;kámen bez zachvění;</p>
			<p class="MLP_verse_-0-12- ParaOverride-1">&#160;&#160;&#160;&#160;&#160;tak mezi svým pokolením, v&#160;jeho umírání,<br/>ubožačka zůstala, třeštění v&#160;pospas daná,<br/>barva vadne, tělo chladne, smysly prchly maní,<br/>bez pohybu, bez duše i&#160;žití zanechaná.<br/>Vypadala ne jak mrtvá, ne však živá ani,<br/>z&#160;bělostného mramoru jen socha vytesaná,<br/>z&#160;bělostného mramoru, zatímco děti z&#160;běli<br/>údy nyní červcem v&#160;rudé proměněné měly.</p>
		</div>
</body>
</html>