<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>polibky-59</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="polibky-59" xml:lang="cs-CZ">
		<div class="Z-kladn--textový-r-meček">
			<p id="_idParaDest-58" class="MLP_uroven2_kapitola">Hraběti Fortunianovi San Vitali</p>
			<p class="MLP_text_bez1radku">Dopis Vaší Vzácnosti je mi neobyčejně drahý&#160;– ne protože by býval byl nutný, aby ve mně utvrdil víru ve Vaši dávnou náklonnost, protože o&#160;té mě ujišťuje mnoho důkazů; ale protože mi dal příležitost, nejen abych se smál prázdné zlovůli nepřátel, ale především abych se těšil pravým potěšením přátel, mezi něž počítám v&#160;první řadě Vaši Vzácnost, neboť vím, jakými city účasti provází vždy mé osudy. Jestliže naděje těch chudinků, kteří roztrousili pověst o&#160;mé smrti, nemá jinou svíčku, půjde spát potmě, protože jaktěživ po celý svůj život jsem nebyl ani zdravější, ani slavnější, než jsem nyní.</p>
			<p class="MLP_text">Jsem teď, po tolika letech putování zas ve své vlasti, přijat a&#160;hýčkán tolika poctami a&#160;tolika potlesky, že já, který znám příliš dobře své skrovné zásluhy, zůstávám nadobro zmaten a&#160;nemohu než pociťovat stud sám nad sebou.</p>
			<p class="MLP_text">Nehodí se, abych se rozšiřoval, vykládaje podrobnosti, protože události jsou tak veřejné, že budete moci o&#160;nich dostat zprávy z&#160;tisíce úst a&#160;od tisíce per. Pan místokrál je téměř denně se mnou: Prokazuje mi neobyčejnou přízeň a&#160;ukazuje, že ho moje společnost těší. Jsem vládcem zdejší akademie a&#160;sbíhá se ke mně tak často takové množství šlechticů, kavalírů a&#160;literátů, že je to opravdu podivuhodné. Město, aby mi projevilo vděk a&#160;zanechalo veřejný památník, že mělo syna, jenž mu neučinil nečest, jedná o&#160;to, aby mi postavilo sochu s&#160;nápisem jménem celé university. To nejsou snadno dosažitelné a&#160;obvyklé projevy přízně v&#160;tomto království a&#160;každý jiný by si je asi získával sterými prostředky. Ale Bůh ví, že vynakládám všecku námahu, abych se vyhnul těm výsledkům, protože jsou mi velice cizí takové ctižádosti a&#160;stačí mi, když se mi dostane trochu úcty ve vlastním domě. Chtěl jsem to sdělit Vaší Vzácnosti, protože vím, s&#160;jak živou náklonností prožívá všecko mé štěstí, a&#160;také aby usvědčila ze lži všechny, kteří mě vyhlašují za mrtvého. Jsem tedy živ, a&#160;když mi Vaše Vzácnost dala jistotu, že žiji ještě v&#160;její paměti a&#160;její přízni, chci si činit nároky, abych pořád ještě žil hezky dlouho navztek původcům takových vymyšleností. Zůstanu tady ještě po celý listopad, pak se zas vrátím do Říma do domu nejjasnějšího kardinála savojského, kam mi Vaše Vzácnost bude moci adresovat své příkazy. A&#160;zatím Vám v&#160;úctě líbám ruce.</p>
			<p class="MLP_text_-12-0-">Neapol (léto 1624)</p>
		</div>
</body>
</html>